[
  {
    "chapter": 1,
    "verses": [
      {
        "verse": "1",
        "text": "Én, a presbiter, a szeretett Gájusznak, akit igazán szeretek."
      },
      {
        "verse": "2",
        "text": "Szeretett testvérem, kívánom, hogy mindenben olyan jó dolgod legyen, és olyan egészséges légy, amilyen jó dolga van a lelkednek."
      },
      {
        "verse": "3",
        "text": "Nagyon örültem, amikor testvérek jöttek, és bizonyságot tettek a te igazságodról, minthogy te igazságban jársz."
      },
      {
        "verse": "4",
        "text": "Nincs nagyobb örömöm annál, mint amikor hallom, hogy az én gyermekeim az igazságban járnak."
      },
      {
        "verse": "5",
        "text": "Szeretett testvérem, hűségesen jársz el mindabban, amit a testvérekért teszel, még az idegenekért is,"
      },
      {
        "verse": "6",
        "text": "akik bizonyságot is tettek szeretetedről a gyülekezet előtt. Jól teszed, ha ezeket Istenhez méltóan engeded útnak,"
      },
      {
        "verse": "7",
        "text": "mert az ő nevéért indultak el, és semmit sem fogadtak el a pogányoktól."
      },
      {
        "verse": "8",
        "text": "Nekünk tehát fel kell karolnunk az ilyeneket, hogy munkatársaikká legyünk az igazságban."
      },
      {
        "verse": "9",
        "text": "Írtam valamit a gyülekezetnek, de Diotrefész, aki közöttük elsőségre vágyik, nem fogad el minket."
      },
      {
        "verse": "10",
        "text": "Ezért tehát, ha megérkezem, emlékeztetni fogom azokra a dolgokra, amelyeket művel, amikor gonosz szavakkal rágalmaz minket, de nem elégszik meg ezzel, hanem maga sem fogadja be a testvéreket, azokat pedig, akik akarnák, úgyszintén megakadályozza ebben, és kiveti a gyülekezetből."
      },
      {
        "verse": "11",
        "text": "Szeretett testvérem, ne a rosszat kövesd, hanem a jót. Aki a jót cselekszi, az Istentől van, aki a rosszat cselekszi, az nem látta Istent."
      },
      {
        "verse": "12",
        "text": "Démétriosz mellett bizonyságot tesz mindenki, maga az igazság is, de mi is bizonyságot teszünk, és tudod, hogy a mi bizonyságtételünk igaz."
      },
      {
        "verse": "13",
        "text": "Sok írnivalóm volna még számodra, de nem akarok neked tintával és tollal írni;"
      },
      {
        "verse": "14",
        "text": "remélem azonban, hogy hamarosan meglátlak, és személyesen fogunk beszélni."
      },
      {
        "verse": "15",
        "text": "Békesség neked! Köszöntenek barátaid. Köszöntsd te is barátainkat név szerint."
      }
    ]
  }
]
