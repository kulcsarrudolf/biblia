[
  {
    "chapter": 1,
    "verses": [
      {
        "verse": "1",
        "text": "Salamonnak, Dávid fiának, Izráel királyának a példabeszédei. "
      },
      {
        "verse": "2",
        "text": "Ismerd meg a bölcsességet és az intést, értsd meg az értelmes mondásokat! "
      },
      {
        "verse": "3",
        "text": "Fogadd el az okos intést, az igazságot, a törvényt és a becsületességet! "
      },
      {
        "verse": "4",
        "text": "Ezek adnak az együgyűeknek okosságot, az ifjúnak ismeretet és megfontolást. "
      },
      {
        "verse": "5",
        "text": "Hallgat rá a bölcs, és gyarapítja tudását, az értelmes útmutatást nyer, "
      },
      {
        "verse": "6",
        "text": "és megérti a példázatot és a hasonlatot, a bölcsek szavait és találós kérdéseit. "
      },
      {
        "verse": "7",
        "text": "Az  Úrnak félelme az ismeret kezdete, a bölcsességet és intést csak a bolondok vetik meg. "
      },
      {
        "verse": "8",
        "text": "Hallgass, fiam, apád intésére, és ne hagyd el anyád tanítását, "
      },
      {
        "verse": "9",
        "text": "mert ékes koszorú ez a fejeden és ékszer a nyakadon!"
      },
      {
        "verse": "10",
        "text": "Fiam, ha vétkezők csábítanak, ne engedj nekik! "
      },
      {
        "verse": "11",
        "text": "Ha ezt mondják: Jöjj velünk, álljunk lesbe vérontásra, ólálkodjunk az ártatlanra, ok nélkül is. "
      },
      {
        "verse": "12",
        "text": "Nyeljük el őket, mint a holtak hazája az élőket, tökéletesen, mint akik sírba szállnak! "
      },
      {
        "verse": "13",
        "text": "Mindenféle drága kincset találunk, megtöltjük házunkat zsákmánnyal. "
      },
      {
        "verse": "14",
        "text": "Ha ránk bízod sorsodat, egy erszényünk lesz mindnyájunknak! "
      },
      {
        "verse": "15",
        "text": "Fiam, ne járj velük egy úton, ne lépj rá ösvényükre! "
      },
      {
        "verse": "16",
        "text": "Mert lábuk gonosz cél után fut, és vérontásra sietnek. "
      },
      {
        "verse": "17",
        "text": "De hiába feszítik ki a hálót a repdeső madarak elé. "
      },
      {
        "verse": "18",
        "text": "Mert ők a saját vérük ellen állnak lesbe, saját vesztükre ólálkodnak. "
      },
      {
        "verse": "19",
        "text": "Így jár minden haszonleső: tulajdon életét veszi el."
      },
      {
        "verse": "20",
        "text": "A bölcsesség az utcán kiált, a tereken hallatja szavát. "
      },
      {
        "verse": "21",
        "text": "Lármás utcasarkon kiált, a városkapuk bejáratánál mondja mondásait: "
      },
      {
        "verse": "22",
        "text": "Együgyűek, meddig szeretitek az együgyűséget, meddig gyönyörködnek a csúfolódók a csúfolásban, meddig gyűlölik az ostobák az ismeretet? "
      },
      {
        "verse": "23",
        "text": "Térjetek meg, ha megdorgállak, és én kiárasztom rátok lelkemet, megismertetem veletek igéimet. "
      },
      {
        "verse": "24",
        "text": "Kiáltottam nektek, de vonakodtatok, kinyújtottam kezem, de senki sem figyelt. "
      },
      {
        "verse": "25",
        "text": "Semmibe vettétek minden tanácsomat, és feddésemmel nem törődtetek, "
      },
      {
        "verse": "26",
        "text": "ezért én is nevetek majd a bajotokon, kigúnyollak, ha eljön, amitől rettegtek, "
      },
      {
        "verse": "27",
        "text": "ha eljön viharként, amitől rettegtek, és megjön forgószélként a bajotok, ha eljön rátok a nyomorúság és az ínség. "
      },
      {
        "verse": "28",
        "text": "Akkor majd kiáltanak hozzám, de nem válaszolok, keresnek engem, de nem találnak meg, "
      },
      {
        "verse": "29",
        "text": "mert gyűlölték a tudást, és nem az  Úr félelmét választották; "
      },
      {
        "verse": "30",
        "text": "nem törődtek tanácsommal, megvetették minden feddésemet. "
      },
      {
        "verse": "31",
        "text": "Ezért majd tetteik gyümölcsét eszik, és megcsömörlenek saját terveiktől. "
      },
      {
        "verse": "32",
        "text": "Mert az együgyűeket saját ellenkezésük öli meg, és az ostobákat elbizakodottságuk pusztítja el. "
      },
      {
        "verse": "33",
        "text": "De aki rám hallgat, biztonságban lesz és nyugodtan, mert nem rettenti baj."
      }
    ]
  },
  {
    "chapter": 2,
    "verses": [
      {
        "verse": "1",
        "text": "Fiam, ha megfogadod mondásaimat, és parancsaimat magadba zárod, "
      },
      {
        "verse": "2",
        "text": "ha figyelmesen hallgatsz a bölcsességre, és szívből törekszel értelemre, "
      },
      {
        "verse": "3",
        "text": "bizony, ha bölcsességért kiáltasz, és hangosan kéred az értelmet, "
      },
      {
        "verse": "4",
        "text": "ha úgy keresed azt, mint az ezüstöt, és úgy kutatod, mint az elrejtett kincseket, "
      },
      {
        "verse": "5",
        "text": "akkor megérted, mi az  Úr félelme, és rájössz, mi az istenismeret. "
      },
      {
        "verse": "6",
        "text": "Csak az  Úr ad bölcsességet, szájából ismeret és értelem származik. "
      },
      {
        "verse": "7",
        "text": "A becsületeseknek jutalmat tartogat, pajzsot a feddhetetlenül élőknek. "
      },
      {
        "verse": "8",
        "text": "Vigyáz a törvény ösvényeire, és híveinek útját megőrzi. "
      },
      {
        "verse": "9",
        "text": "Majd megérted, mi az igazság és a törvény, a becsületesség és az igazán jó út. "
      },
      {
        "verse": "10",
        "text": "Bölcsesség költözik szívedbe, és az ismeret gyönyörködteti lelked. "
      },
      {
        "verse": "11",
        "text": "Megfontolás őrködik feletted, értelem oltalmaz téged. "
      },
      {
        "verse": "12",
        "text": "Megment a helytelen úttól és az álnokul beszélő embertől; "
      },
      {
        "verse": "13",
        "text": "azoktól, akik elhagyják az egyenes ösvényeket, és sötét utakon járnak. "
      },
      {
        "verse": "14",
        "text": "Örülnek, ha rosszat tehetnek, vigadnak a gonosz fonákságokon. "
      },
      { "verse": "15", "text": "Ösvényeik görbék, útjaik hamisak. " },
      {
        "verse": "16",
        "text": "De a bölcsesség megment a más asszonyától, a hízelgő szavú idegen nőtől, "
      },
      {
        "verse": "17",
        "text": "aki elhagyja ifjúkorának társát, és megfeledkezik az Isten előtt kötött szövetségről. "
      },
      {
        "verse": "18",
        "text": "Mert halálba süllyed a háza, és útja az árnyak közé. "
      },
      {
        "verse": "19",
        "text": "Aki bement hozzá, nem tud visszafordulni, és nem talál rá az élet ösvényeire. "
      },
      {
        "verse": "20",
        "text": "Te azért járj a jók útján, és ügyelj az igazak ösvényeire! "
      },
      {
        "verse": "21",
        "text": "Mert a becsületesek fogják lakni a földet, és a feddhetetlenek maradnak meg rajta. "
      },
      {
        "verse": "22",
        "text": "De a bűnösök kivesznek a földről, és a hűtlenek kipusztulnak onnan."
      }
    ]
  },
  {
    "chapter": 3,
    "verses": [
      {
        "verse": "1",
        "text": "Fiam, ne felejtsd el tanításomat, és parancsaimat őrizze meg szíved, "
      },
      {
        "verse": "2",
        "text": "mert hosszú életet, magas életkort és jólétet szereznek azok neked! "
      },
      {
        "verse": "3",
        "text": "A szeretet és hűség ne hagyjon el téged: kösd azokat a nyakadba, írd fel a szíved táblájára! "
      },
      {
        "verse": "4",
        "text": "Így találsz kedvességre és jóindulatra Istennél és embereknél. "
      },
      {
        "verse": "5",
        "text": "Bízzál az  Úrban teljes szívből, és ne a magad eszére támaszkodj! "
      },
      {
        "verse": "6",
        "text": "Minden utadon gondolj rá, és ő egyengetni fogja ösvényeidet. "
      },
      {
        "verse": "7",
        "text": "Ne tartsd bölcsnek önmagadat, féld az  Urat, és kerüld a rosszat! "
      },
      {
        "verse": "8",
        "text": "Gyógyulás lesz ez testednek, és felüdülés csontjaidnak. "
      },
      {
        "verse": "9",
        "text": "Tiszteld az  Urat vagyonodból és egész jövedelmed legjavából, "
      },
      {
        "verse": "10",
        "text": "akkor bőségesen megtelnek csűreid, és must árad sajtóidból. "
      },
      {
        "verse": "11",
        "text": "Az  Úr intését meg ne vesd, fiam, és dorgálását meg ne utáld! "
      },
      {
        "verse": "12",
        "text": "Mert akit szeret az  Úr, azt megdorgálja, de mint apa a fiát, akit kedvel. "
      },
      {
        "verse": "13",
        "text": "Boldog az az ember, aki megtalálta a bölcsességet, és az az ember, aki értelmet kap. "
      },
      {
        "verse": "14",
        "text": "Mert több haszna van ennek, mint az ezüstnek, és nagyobb jövedelme, mint a színaranynak. "
      },
      {
        "verse": "15",
        "text": "Drágább ez a gyöngynél, és semmi sem fogható hozzá, amiben kedved leled. "
      },
      {
        "verse": "16",
        "text": "Hosszú élet van a jobbjában, baljában pedig gazdagság és dicsőség. "
      },
      {
        "verse": "17",
        "text": "Útjai kedves utak, és minden ösvénye békesség. "
      },
      {
        "verse": "18",
        "text": "Élet fája ez azoknak, akik megragadják, és akik rá támaszkodnak, boldogok. "
      },
      {
        "verse": "19",
        "text": "Az  Úr bölcsességgel vetette meg a föld alapját, értelemmel erősítette meg az eget. "
      },
      {
        "verse": "20",
        "text": "Az ő tudása által váltak ketté a mélységes vizek, és harmatoznak a magas fellegek. "
      },
      {
        "verse": "21",
        "text": "Fiam, ne téveszd ezt szem elől, vigyázz arra, hogy okos és megfontolt légy! "
      },
      { "verse": "22", "text": "Ez élteti lelkedet, és ékesíti nyakadat. " },
      {
        "verse": "23",
        "text": "Utadon biztonságban jársz, és lábadat nem ütöd meg. "
      },
      {
        "verse": "24",
        "text": "Ha lefekszel, nem rettensz fel, hanem fekszel, és édesen alszol. "
      },
      {
        "verse": "25",
        "text": "Nem kell attól félned, hogy hirtelen fölriadsz, sem attól, hogy viharként rád törnek a bűnösök. "
      },
      {
        "verse": "26",
        "text": "Mert az  Úrban bizakodhatsz, és ő megőrzi lábad a csapdától. "
      },
      {
        "verse": "27",
        "text": "Ne késs jót tenni a rászorulóval, ha módodban van, hogy megtedd! "
      },
      {
        "verse": "28",
        "text": "Ha van mit adnod, ne mondd felebarátodnak: Menj el, jöjj vissza holnap, majd akkor adok! "
      },
      {
        "verse": "29",
        "text": "Ne koholj rosszat felebarátod ellen, aki melletted lakik gyanútlanul! "
      },
      {
        "verse": "30",
        "text": "Ne pörölj ok nélkül olyan emberrel, aki nem bánt rosszul veled! "
      },
      {
        "verse": "31",
        "text": "Ne irigykedj az erőszakos emberre, és egyik útját se válaszd! "
      },
      {
        "verse": "32",
        "text": "Mert a rossz úton járókat utálja az  Úr, de a becsületesekkel közösségben van. "
      },
      {
        "verse": "33",
        "text": "Az  Úr átka van a bűnösök házán, de az igazak lakóhelyét megáldja. "
      },
      {
        "verse": "34",
        "text": "A csúfolódókat ő megcsúfolja, az alázatosaknak pedig kegyelmet ad. "
      },
      {
        "verse": "35",
        "text": "Dicsőséget örökölnek a bölcsek, az ostobáknak pedig nő a gyalázatuk."
      }
    ]
  },
  {
    "chapter": 4,
    "verses": [
      {
        "verse": "1",
        "text": "Hallgassatok, fiaim, az atyai intésre, és figyeljetek az okos tudományra! "
      },
      {
        "verse": "2",
        "text": "Mert jó tanulságot adok nektek, ne hagyjátok el tanításomat! "
      },
      {
        "verse": "3",
        "text": "Mikor még mint gyermek apámnál voltam, mint kicsi és egyetlen, anyám mellett, "
      },
      {
        "verse": "4",
        "text": "tanítgatott, és ezt mondta nekem: Támaszkodjék szavaimra szíved, tartsd meg parancsaimat, és élni fogsz! "
      },
      {
        "verse": "5",
        "text": "Szerezz bölcsességet, szerezz értelmet, ne felejtsd el szavaimat, és ne térj el tőlük! "
      },
      {
        "verse": "6",
        "text": "Ne hagyd el, és megőriznek téged, szeresd, és megoltalmaznak téged! "
      },
      {
        "verse": "7",
        "text": "A bölcsességnek ez a kezdete: Szerezz bölcsességet, és minden szerzeményeden szerezz értelmet! "
      },
      {
        "verse": "8",
        "text": "Becsüld nagyra, és felmagasztal téged. Dicsőséget hoz rád, ha magadhoz öleled. "
      },
      {
        "verse": "9",
        "text": "Ékes koszorút tesz a fejedre, díszes koronát ajándékoz neked. "
      },
      {
        "verse": "10",
        "text": "Hallgasd meg, fiam, és fogadd el mondásaimat, mert megsokasítják életed éveit. "
      },
      {
        "verse": "11",
        "text": "A bölcsesség útjára tanítottalak, helyes ösvényen vezettelek téged. "
      },
      {
        "verse": "12",
        "text": "Jártodban semmi sem gátolja lépteidet, és ha futsz, nem botlasz el. "
      },
      {
        "verse": "13",
        "text": "Ragaszkodj az intelemhez, ne térj el tőle, vigyázz rá, mert ez a te életed! "
      },
      {
        "verse": "14",
        "text": "A bűnösök ösvényére ne lépj, ne járj a gonoszok útján! "
      },
      {
        "verse": "15",
        "text": "Ne törődj vele, ne menj arra, kerüld el azt, és menj másfelé! "
      },
      {
        "verse": "16",
        "text": "Mert azok aludni sem tudnak, ha rosszat nem tehetnek, és elrabolja álmukat, ha nem vethetnek gáncsot. "
      },
      {
        "verse": "17",
        "text": "Bűnnel szerzett kenyeret esznek, és erőszakkal szerzett bort isznak. "
      },
      {
        "verse": "18",
        "text": "Az igazak ösvénye olyan, mint a felragyogó világosság, mely egyre világosabb lesz délig. "
      },
      {
        "verse": "19",
        "text": "A bűnösök útja olyan, mint a sűrű homály; nem tudják, miben botlanak majd meg. "
      },
      {
        "verse": "20",
        "text": "Fiam, figyelj szavaimra, hajtsd füledet mondásaimra! "
      },
      {
        "verse": "21",
        "text": "Ne téveszd szemed elől, őrizd meg azokat szíved mélyén, "
      },
      {
        "verse": "22",
        "text": "mert életet adnak azoknak, akik megtalálják, és gyógyulást egész testüknek. "
      },
      {
        "verse": "23",
        "text": "Minden féltve őrzött dolognál jobban óvd szívedet, mert onnan indul ki az élet! "
      },
      {
        "verse": "24",
        "text": "Tartsd távol szádtól a csalárdságot, és távolítsd el ajkadról a hamisságot! "
      },
      {
        "verse": "25",
        "text": "Szemed előre tekintsen, és egyenesen magad elé nézz! "
      },
      {
        "verse": "26",
        "text": "Ügyelj, hogy merre tart a lábad, akkor minden utad biztos lesz. "
      },
      {
        "verse": "27",
        "text": "Ne térj le se jobbra, se balra, tartsd távol lábadat a rossztól!"
      }
    ]
  },
  {
    "chapter": 5,
    "verses": [
      {
        "verse": "1",
        "text": "Fiam, figyelj bölcsességemre, hallgasd meg értelmes szavaimat! "
      },
      {
        "verse": "2",
        "text": "Maradj megfontolt, és ügyelj, hogy ajkad okosan szóljon! "
      },
      {
        "verse": "3",
        "text": "Mert színméz csepeg a más asszonyának ajkáról, és ínye simább az olajnál. "
      },
      {
        "verse": "4",
        "text": "De a végén keserű lesz, mint az üröm, éles, mint a kétélű kard. "
      },
      {
        "verse": "5",
        "text": "Lábai a halál felé visznek, léptei a holtak hazájába tartanak. "
      },
      {
        "verse": "6",
        "text": "Nem az élet ösvényét járja, téves úton jár, és maga sem tudja. "
      },
      {
        "verse": "7",
        "text": "Most azért, fiaim, hallgassatok rám, ne térjetek el attól, amit mondok! "
      },
      {
        "verse": "8",
        "text": "Messze kerüld el az ilyen nőt, ne közelíts háza ajtajához, "
      },
      {
        "verse": "9",
        "text": "különben másoknak kell adnod méltóságodat, és éveidet a kegyetleneknek; "
      },
      {
        "verse": "10",
        "text": "bitorlók élik föl életerődet, és kereseted idegen házába kerül. "
      },
      {
        "verse": "11",
        "text": "Nyögni fogsz majd a végén, amikor tönkremegy tested és életed. "
      },
      {
        "verse": "12",
        "text": "És ezt mondod: Miért is gyűlöltem az intést, miért utáltam szívből a feddést? "
      },
      {
        "verse": "13",
        "text": "Miért nem hallgattam tanítóim szavára, miért nem figyeltem oktatóimra? "
      },
      {
        "verse": "14",
        "text": "Kis híján csúfos bukás lett a részem a nép és az egész gyülekezet előtt. "
      },
      {
        "verse": "15",
        "text": "A magad kútjából igyál vizet, és csörgedező vizet a magad forrásából! "
      },
      {
        "verse": "16",
        "text": "Ne folyjanak forrásaid az utcára, és patakjaid a terekre! "
      },
      {
        "verse": "17",
        "text": "Egyedül tiéid legyenek, ne oszd meg másokkal! "
      },
      {
        "verse": "18",
        "text": "Legyen forrásod áldott, és örülj ifjúkorodban elvett feleségednek. "
      },
      {
        "verse": "19",
        "text": "Szerelmes szarvasünő és kedves őzike ő, keblei gyönyörködtetnek mindenkor, szerelmétől mindig mámoros leszel. "
      },
      {
        "verse": "20",
        "text": "Miért mámorosodnál meg, fiam, a más asszonyától, miért ölelnéd idegen asszony keblét? "
      },
      {
        "verse": "21",
        "text": "Hiszen az  Úr látja az ember útjait, és figyeli minden lépését. "
      },
      {
        "verse": "22",
        "text": "Saját bűnei fogják meg a bűnöst, és saját vétkei kötözik meg. "
      },
      {
        "verse": "23",
        "text": "Meghal az ilyen, mert nem fogadta meg az intést, és a sok bolondság megmámorosította."
      }
    ]
  },
  {
    "chapter": 6,
    "verses": [
      {
        "verse": "1",
        "text": "Fiam, ha kezességet vállaltál felebarátodért, és kezet adtál egy idegenért, "
      },
      {
        "verse": "2",
        "text": "ha csapdába estél saját kijelentéseid miatt, és megfogtak téged saját kijelentéseid, "
      },
      {
        "verse": "3",
        "text": "akkor így cselekedj, fiam, hogy megmenekülj, ha felebarátod kezébe jutottál: Siess hozzá gyorsan, és ostromold felebarátodat! "
      },
      {
        "verse": "4",
        "text": "Ne engedj álmot szemednek, és szunnyadást szempilládnak! "
      },
      {
        "verse": "5",
        "text": "Menekülj, mint a gazella a vadász elől, és mint a madár a madarász kezéből! "
      },
      {
        "verse": "6",
        "text": "Eredj a hangyához, te rest, figyeld, hogy mit tesz, és okulj! "
      },
      {
        "verse": "7",
        "text": "Bár nincs vezére, elöljárója vagy uralkodója, "
      },
      {
        "verse": "8",
        "text": "mégis biztosítja a kenyerét nyáron, begyűjti eledelét aratáskor. "
      },
      {
        "verse": "9",
        "text": "Meddig fekszel, te rest, mikor hagyod abba az alvást? "
      },
      {
        "verse": "10",
        "text": "Még egy kis alvás, egy kis szunnyadás, összetett kézzel fekvés: "
      },
      {
        "verse": "11",
        "text": "így tör rád a szegénység, mint útonálló, és a szűkölködés, mint egy fegyveres ember."
      },
      {
        "verse": "12",
        "text": "A mihaszna és rosszindulatú ember hamis szájjal jár-kel, "
      },
      {
        "verse": "13",
        "text": "szemével kacsingat, lábával jelt ad, és ujjával integet. "
      },
      {
        "verse": "14",
        "text": "Fonákság van szívében, rosszat kohol mindenkor, és viszálykodást szít. "
      },
      {
        "verse": "15",
        "text": "Azért hirtelen tör rá a veszedelem, egy pillanat alatt összetörik menthetetlenül. "
      },
      {
        "verse": "16",
        "text": "Hat dolgot gyűlöl az  Úr, sőt hét dolog utálatos előtte: "
      },
      {
        "verse": "17",
        "text": "a nagyravágyó szemek, a hazug nyelv, az ártatlan vért ontó kezek, "
      },
      {
        "verse": "18",
        "text": "a gonosz terveket koholó szív, a rosszra sietve futó lábak, "
      },
      {
        "verse": "19",
        "text": "a hazugságot beszélő hamis tanú és a testvérek közt viszályt szító ember."
      },
      {
        "verse": "20",
        "text": "Őrizd meg, fiam, apád parancsát, és ne hagyd el anyád tanítását! "
      },
      {
        "verse": "21",
        "text": "Kösd mindenkor a szívedre, hordozd a nyakadra fűzve! "
      },
      {
        "verse": "22",
        "text": "Jártodban vezessen, fektedben őrizzen, és ha felébredsz, irányítsa gondolataidat! "
      },
      {
        "verse": "23",
        "text": "Mert lámpás a parancs, világosság a tanítás, az élet útja a figyelmeztető intés. "
      },
      {
        "verse": "24",
        "text": "Ez őriz meg a rossz nőtől, az idegen nő hízelgő nyelvétől. "
      },
      {
        "verse": "25",
        "text": "Ne kívánd meg szépségét szívedben, és ne fogjon meg szempilláival! "
      },
      {
        "verse": "26",
        "text": "Mert a parázna nő csak egy darab kenyérre, de a férjes asszony drága életedre vadászik. "
      },
      {
        "verse": "27",
        "text": "Vihet-e valaki tüzet ruhájába rejtve, hogy meg ne gyulladjon közben a ruhája? "
      },
      {
        "verse": "28",
        "text": "Vagy járhat-e valaki parázson úgy, hogy a lába meg ne égjen? "
      },
      {
        "verse": "29",
        "text": "Pedig így jár, aki bemegy felebarátja feleségéhez, senki sem marad büntetlen, aki megérinti. "
      },
      {
        "verse": "30",
        "text": "Nem vetik meg a tolvajt, ha azért lop, hogy jóllakjék, mert éhezik, "
      },
      {
        "verse": "31",
        "text": "mégis hétannyit kell fizetnie, ha rajtakapják, háza egész vagyonába is kerülhet. "
      },
      {
        "verse": "32",
        "text": "De aki asszonnyal lesz házasságtörő, az esztelen, önmagát rontja meg, aki ilyet csinál. "
      },
      {
        "verse": "33",
        "text": "Csapás és szégyen éri, gyalázata letörölhetetlen. "
      },
      {
        "verse": "34",
        "text": "Mert a féltékenység haragra lobbantja a férfit, és ő nem ismer szánalmat a bosszúállás napján. "
      },
      {
        "verse": "35",
        "text": "Nem fogad el semmilyen váltságdíjat, nem enged, bármennyi ajándékot kínálnak is neki! "
      }
    ]
  },
  {
    "chapter": 7,
    "verses": [
      {
        "verse": "1",
        "text": "Fiam, őrizd meg szavaimat, és zárd magadba parancsaimat! "
      },
      {
        "verse": "2",
        "text": "Tartsd meg parancsaimat, hogy élj, tanításomat őrizd, mint a szemed fényét! "
      },
      { "verse": "3", "text": "Kösd ujjaidra, írd föl szíved táblájára! " },
      {
        "verse": "4",
        "text": "Mondd a bölcsességnek, hogy a nővéred, és az értelmet nevezd jó ismerősödnek, "
      },
      {
        "verse": "5",
        "text": "hogy megőrizzen a más feleségétől és a hízelgő szavú idegen nőtől. "
      },
      {
        "verse": "6",
        "text": "Mert házamnak az ablakán, a rácson át kinéztem, "
      },
      {
        "verse": "7",
        "text": "és láttam a tapasztalatlanok között, észrevettem a fiúk között egy esztelen ifjút. "
      },
      {
        "verse": "8",
        "text": "Az utcán járkált, egy utcasarkon, és megindult a ház felé, "
      },
      { "verse": "9", "text": "esti alkonyatkor, a sötét éjszaka közepén. " },
      {
        "verse": "10",
        "text": "Egyszer csak egy asszony termett előtte, parázna nőnek öltözve, csalfa szívvel. "
      },
      {
        "verse": "11",
        "text": "Fecseg az ilyen és féktelen, lábai nem nyughatnak otthon, "
      },
      {
        "verse": "12",
        "text": "hol az utcán, hol a tereken van, és minden sarkon leselkedik. "
      },
      {
        "verse": "13",
        "text": "A nő megragadta, megcsókolta, és szemtelen képpel így szólt hozzá: "
      },
      {
        "verse": "14",
        "text": "Békeáldozatot kellett bemutatnom, ma teljesítettem fogadalmaimat, "
      },
      {
        "verse": "15",
        "text": "azért jöttem ki eléd, hogy megkeresselek téged, és rád találtam! "
      },
      {
        "verse": "16",
        "text": "Terítőket terítettem fekhelyemre, egyiptomi színes szőtteseket; "
      },
      {
        "verse": "17",
        "text": "illatossá tettem heverőmet mirhával, aloéval és fahéjjal. "
      },
      {
        "verse": "18",
        "text": "Jöjj, ittasodjunk meg a gyönyörtől reggelig, élvezzük a szerelmet! "
      },
      {
        "verse": "19",
        "text": "Mert nincs itthon a férjem, messze útra ment, "
      },
      {
        "verse": "20",
        "text": "a pénzes zacskót is magával vitte, csak holdtöltekor érkezik haza. "
      },
      {
        "verse": "21",
        "text": "Sok beszéddel rá is vette, hízelgő szóval elcsábította. "
      },
      {
        "verse": "22",
        "text": "Az meg követte őt oktalanul, ahogy a marha megy a vágóhídra, mint egy bilincsbe béklyózott bolond. "
      },
      {
        "verse": "23",
        "text": "De végül nyíl hasít a májába. Úgy jár, mint a kelepcébe siető madár, amely nem tudja, hogy az az életébe kerül. "
      },
      {
        "verse": "24",
        "text": "Azért, fiaim, hallgassatok rám, és figyeljetek szavaimra! "
      },
      {
        "verse": "25",
        "text": "Az ilyen nő útjára ne vezessen szíved, ne tévedj rá ösvényeire! "
      },
      {
        "verse": "26",
        "text": "Mert sok embert ejtett el halálra sebezve; életerős volt mind, akiket meggyilkolt. "
      },
      {
        "verse": "27",
        "text": "Háza a holtak hazájába vezet, levisz a halál kamráiba."
      }
    ]
  },
  {
    "chapter": 8,
    "verses": [
      {
        "verse": "1",
        "text": "Nem kiált-e a bölcsesség, nem hallatja-e szavát az értelem? "
      },
      {
        "verse": "2",
        "text": "Kiáll a magaslatok ormára, az útra, a keresztutakra. "
      },
      {
        "verse": "3",
        "text": "A városba vivő kapuknál, a bejáratoknál hangosan kiált. "
      },
      {
        "verse": "4",
        "text": "Hozzátok kiáltok, férfiak, szavam az emberekhez szól. "
      },
      {
        "verse": "5",
        "text": "Legyetek okosak, ti, együgyűek, legyetek értelmesek, ti, ostobák! "
      },
      {
        "verse": "6",
        "text": "Hallgassatok rám, mert fontos dolgokat mondok, ha felnyitom ajkamat, helyes, amit mondok. "
      },
      {
        "verse": "7",
        "text": "Mert szám igazságot szól, ajkam utálja a gonoszt. "
      },
      {
        "verse": "8",
        "text": "Számnak minden szava igaz, nincs bennük csalárdság vagy hamisság. "
      },
      {
        "verse": "9",
        "text": "Mind világosak az értelmeseknek, és az ismeretre vágyóknak érthetők. "
      },
      {
        "verse": "10",
        "text": "Intésemet fogadjátok el, ne az ezüstöt, inkább a tudást, mint a színaranyat! "
      },
      {
        "verse": "11",
        "text": "Mert értékesebb a bölcsesség az igazgyöngynél, és nem fogható hozzá semmiféle drágaság. "
      },
      {
        "verse": "12",
        "text": "Én, a bölcsesség, együtt lakom az okossággal, és nálam van a megfontolt tudás. "
      },
      {
        "verse": "13",
        "text": "Aki féli az  Urat, gyűlöli a rosszat. A kevélyt és a kevélységet, a helytelen utat meg az álnok beszédet gyűlölöm. "
      },
      {
        "verse": "14",
        "text": "Enyém a tanács és a jutalom, én vagyok az értelem, enyém a hatalom. "
      },
      {
        "verse": "15",
        "text": "Általam uralkodnak a királyok, és rendelkeznek igazságosan a fejedelmek. "
      },
      {
        "verse": "16",
        "text": "Általam vezetnek a vezérek, és ítélkeznek igazságosan az elöljárók. "
      },
      {
        "verse": "17",
        "text": "Szeretem azokat, akik engem szeretnek, megtalálnak engem, akik keresnek. "
      },
      {
        "verse": "18",
        "text": "Gazdagság és megbecsülés van nálam, maradandó vagyon és igazság. "
      },
      {
        "verse": "19",
        "text": "Gyümölcsöm drágább az aranynál, a színaranynál is, és jövedelmem a színezüstnél. "
      },
      {
        "verse": "20",
        "text": "Az igazság ösvényén járok és a törvénynek az útjain, "
      },
      {
        "verse": "21",
        "text": "hogy örökséget adjak az engem szeretőknek, és megtöltsem kincstárukat. "
      },
      {
        "verse": "22",
        "text": "Az  Úr útjának kezdetén alkotott engem, művei előtt réges-régen. "
      },
      {
        "verse": "23",
        "text": "Az ősidőkben formált engem, kezdetben, mielőtt a föld létrejött. "
      },
      {
        "verse": "24",
        "text": "Mikor még nem voltak mélységek, megszülettem, mikor még nem voltak tele a források vízzel. "
      },
      {
        "verse": "25",
        "text": "Mielőtt a hegyek helyükre kerültek, a halmok létrejötte előtt megszülettem; "
      },
      {
        "verse": "26",
        "text": "amikor még nem alkotta meg a földet, a rónákat, még a világ legelső porszemét sem. "
      },
      {
        "verse": "27",
        "text": "Ott voltam, amikor megszilárdította az eget, amikor kimérte a látóhatárt a mélység fölött. "
      },
      {
        "verse": "28",
        "text": "Amikor megerősítette odafönt a fellegeket, amikor felbuzogtak a mélység forrásai, "
      },
      {
        "verse": "29",
        "text": "amikor határt szabott a tengernek, hogy a víz át ne léphesse partját, amikor kimérte a föld alapjait, "
      },
      {
        "verse": "30",
        "text": "én már mellette voltam mint kedvence, és gyönyörűsége voltam mindennap, színe előtt játszadozva mindenkor. "
      },
      {
        "verse": "31",
        "text": "Játszadoztam földje kerekségén, és gyönyörködtem az emberekben. "
      },
      {
        "verse": "32",
        "text": "Ezért, fiaim, hallgassatok rám, mert boldogok, akik megőrzik útjaimat! "
      },
      {
        "verse": "33",
        "text": "Hallgassatok az intésre, hogy bölcsek legyetek, és ne hanyagoljátok el azt! "
      },
      {
        "verse": "34",
        "text": "Boldog ember az, aki hallgat rám, ajtóm előtt vigyázva mindennap, ajtófélfáimat őrizve. "
      },
      {
        "verse": "35",
        "text": "Mert aki engem megtalál, az életet találja meg, és kegyelmet nyer az  Úrtól. "
      },
      {
        "verse": "36",
        "text": "De aki vétkezik ellenem, magának árt, gyűlölőim mind a halált szeretik."
      }
    ]
  },
  {
    "chapter": 9,
    "verses": [
      {
        "verse": "1",
        "text": "A bölcsesség házat épített magának, hét oszlopot faragott hozzá. "
      },
      {
        "verse": "2",
        "text": "Levágta marháját, megfűszerezte borát, és megterítette asztalát. "
      },
      {
        "verse": "3",
        "text": "Lányokat küldött ki, hogy így kiáltsanak a város magasan fekvő pontjain: "
      },
      {
        "verse": "4",
        "text": "Aki tapasztalatlan, térjen be ide! Az esztelennek pedig ezt mondja: "
      },
      {
        "verse": "5",
        "text": "Jöjjetek, egyetek a kenyeremből, és igyatok fűszerezett boromból! "
      },
      {
        "verse": "6",
        "text": "Hagyjátok el az együgyűséget, és éltek, járjatok az értelem útján! "
      },
      {
        "verse": "7",
        "text": "Aki meginti a csúfolódót, maga fog pironkodni, aki megfeddi a bűnöst, magát szennyezi be. "
      },
      {
        "verse": "8",
        "text": "Ne fedd meg a csúfolódót, mert meggyűlöl téged, de fedd meg a bölcset, az szeretni fog téged! "
      },
      {
        "verse": "9",
        "text": "Adj a bölcsnek, és még bölcsebb lesz, tanítsd az igazat, és ő gyarapítja tudását! "
      },
      {
        "verse": "10",
        "text": "A bölcsesség kezdete az  Úrnak félelme, és a Szentnek a megismerése ad értelmet. "
      },
      {
        "verse": "11",
        "text": "Mert általam sokasodnak meg napjaid, és gyarapodnak életed évei. "
      },
      {
        "verse": "12",
        "text": "Ha bölcs vagy, magadnak vagy bölcs, ha csúfolódó vagy, magad vallod kárát. "
      },
      {
        "verse": "13",
        "text": "A balgaság fecsegő asszony, együgyű, és semmit sem tud. "
      },
      {
        "verse": "14",
        "text": "Kiül háza ajtajába egy székre a város magaslatán. "
      },
      {
        "verse": "15",
        "text": "Így szólítja meg az arra járókat, akik egyenes ösvényeken járnak: "
      },
      {
        "verse": "16",
        "text": "Aki tapasztalatlan, térjen be ide! Az esztelennek pedig ezt mondja: "
      },
      {
        "verse": "17",
        "text": "A lopott víz édes, az eldugott kenyér kedves. "
      },
      {
        "verse": "18",
        "text": "De nem tudják, hogy az árnyak vannak ott, és vendégei a holtak hazájának mélyére kerülnek."
      }
    ]
  },
  {
    "chapter": 10,
    "verses": [
      {
        "verse": "1",
        "text": "Salamon példabeszédei. A bölcs fiú örömet szerez apjának, az ostoba fiú azonban szomorúsága anyjának. "
      },
      {
        "verse": "2",
        "text": "Nem használnak a bűnnel szerzett kincsek, de az igazság megment a haláltól. "
      },
      {
        "verse": "3",
        "text": "Nem hagyja az  Úr éhezni az igaz embert, de a bűnösök mohóságát elveti. "
      },
      {
        "verse": "4",
        "text": "Aki lustán dolgozik, elszegényedik, de a szorgalmas munka meggazdagít. "
      },
      {
        "verse": "5",
        "text": "Aki nyáron gyűjt, az eszes fiú, de aki aratáskor alszik, az szégyellni való. "
      },
      {
        "verse": "6",
        "text": "Áldások szállnak az igaz fejére, a bűnösök szája pedig erőszakot rejteget. "
      },
      {
        "verse": "7",
        "text": "Az igaznak az emlékezete áldott, de a bűnösök neve semmivé lesz. "
      },
      {
        "verse": "8",
        "text": "A bölcs szívű megfogadja a parancsokat, a bolond beszédű pedig elbukik. "
      },
      {
        "verse": "9",
        "text": "Aki feddhetetlenül él, biztonságban él, de aki görbe úton jár, arról kitudódik az. "
      },
      {
        "verse": "10",
        "text": "Aki kacsingat, fájdalmat okoz, a bolond beszédű pedig elbukik. "
      },
      {
        "verse": "11",
        "text": "Életnek forrása az igaz ember szája, de a bűnösök szája erőszakot rejteget. "
      },
      {
        "verse": "12",
        "text": "A gyűlölet viszályt teremt, de minden hűtlenséget eltakar a szeretet. "
      },
      {
        "verse": "13",
        "text": "Az értelmes ember ajkán bölcsesség található, de bot való az esztelen hátára. "
      },
      {
        "verse": "14",
        "text": "A bölcsek tartózkodók tudásukkal, a bolondot pedig hamar romlásba viszi a szája. "
      },
      {
        "verse": "15",
        "text": "A gazdagnak a vagyon az erős városa, a nincsteleneknek romlásuk a szegénység. "
      },
      {
        "verse": "16",
        "text": "Az igaznak a keresetéből élet lesz, a bűnösnek a jövedelméből vétek. "
      },
      {
        "verse": "17",
        "text": "Az élet ösvényén jár, aki megfogadja az intést, de tévelyegni fog, aki megveti a dorgálást. "
      },
      {
        "verse": "18",
        "text": "Gyűlöletet rejteget a hazug ajak, és rágalmakat terjeszt az ostoba. "
      },
      {
        "verse": "19",
        "text": "A sok beszédnél elkerülhetetlen a tévedés, de az eszes ember vigyáz a beszédre. "
      },
      {
        "verse": "20",
        "text": "Színezüst az igaz ember nyelve, a bűnösöknek a szíve is keveset ér. "
      },
      {
        "verse": "21",
        "text": "Az igaznak az ajka sokakat vezet, a bolondok pedig meghalnak esztelenségük miatt. "
      },
      {
        "verse": "22",
        "text": "Az  Úr áldása gazdagít meg, a gyarapodást nem lehet erőltetni. "
      },
      {
        "verse": "23",
        "text": "Az ostobának a galádságban telik öröme, az értelmes embernek pedig a bölcsességben. "
      },
      {
        "verse": "24",
        "text": "Utoléri a bűnöst az, amitől retteg, az igazak kívánsága pedig teljesül. "
      },
      {
        "verse": "25",
        "text": "Ha ráfúj a forgószél a bűnösre, nincs többé, de az igaz örökké tartó alapon áll. "
      },
      {
        "verse": "26",
        "text": "Amilyen az ecet a fognak és a füst a szemnek, olyan a rest a megbízóinak. "
      },
      {
        "verse": "27",
        "text": "Az  Úr félelme gyarapítja a napokat, de a bűnösök esztendei megrövidülnek. "
      },
      {
        "verse": "28",
        "text": "Az igazak várakozása örömre fordul, de a bűnösök reménysége semmivé lesz. "
      },
      {
        "verse": "29",
        "text": "Az  Úrnak útja a feddhetetlennek erősség, de a gonosztevőknek romlás. "
      },
      {
        "verse": "30",
        "text": "Az igaz soha meg nem inog, de a bűnösök nem maradnak meg a földön. "
      },
      {
        "verse": "31",
        "text": "Az igaz ember szája bölcsességet áraszt, az álnok nyelvet azonban kivágják. "
      },
      {
        "verse": "32",
        "text": "Az igaz ember ajka kedvesen tud szólni, a bűnösök szája pedig csak álnokul."
      }
    ]
  },
  {
    "chapter": 11,
    "verses": [
      {
        "verse": "1",
        "text": "A hamis mérleget utálja az  Úr, de a pontos súlyt kedveli. "
      },
      {
        "verse": "2",
        "text": "Ha jön a kevélység, jön a szégyen is, a szerénységgel pedig bölcsesség jár együtt. "
      },
      {
        "verse": "3",
        "text": "A becsületeseket feddhetetlenség vezeti, de a hűtleneket elpusztítja romlottságuk. "
      },
      {
        "verse": "4",
        "text": "Nem használ a vagyon a harag napján, az igazság azonban megment a haláltól. "
      },
      {
        "verse": "5",
        "text": "A feddhetetlenek útját igazságuk egyengeti, de a bűnös elbukik bűnössége miatt. "
      },
      {
        "verse": "6",
        "text": "A becsületeseket megmenti igazságuk, de a hűtleneket rabul ejti saját mohóságuk. "
      },
      {
        "verse": "7",
        "text": "Ha meghal a bűnös ember, odalesz a reménysége, és odalesz az erősökhöz fűzött várakozása is. "
      },
      {
        "verse": "8",
        "text": "Az igaz megmenekül a nyomorúságból, helyére pedig a bűnös jut. "
      },
      {
        "verse": "9",
        "text": "Tönkreteszi szavaival felebarátját az elvetemült, de az igazak tudásuk által megmenekülnek. "
      },
      {
        "verse": "10",
        "text": "Vigad a város az igazak javán, és ujjong a bűnösök pusztulásán. "
      },
      {
        "verse": "11",
        "text": "A becsületesek áldása építi a várost, de a bűnösök szája romlásba dönti. "
      },
      {
        "verse": "12",
        "text": "Kigúnyolja felebarátját az esztelen, az értelmes ember pedig hallgat. "
      },
      {
        "verse": "13",
        "text": "A rágalmazó titkokat tár fel, de a hűséges lélek leplezi a dolgot. "
      },
      {
        "verse": "14",
        "text": "Vezetés nélkül elbukik a nép, de segítséget jelent, ha sok a tanácsadó. "
      },
      {
        "verse": "15",
        "text": "Igen rosszul jár, aki idegenért vállal kezességet, de biztonságban marad, aki gyűlöli a jótállást. "
      },
      {
        "verse": "16",
        "text": "A kedves asszony a tisztességhez ragaszkodik. Az erőszakos emberek a gazdagsághoz ragaszkodnak. "
      },
      {
        "verse": "17",
        "text": "Önmagával tesz jót a szeretet embere, a kegyetlen pedig saját magának árt. "
      },
      {
        "verse": "18",
        "text": "A bűnös hamis keresményt szerez, de igaz bérhez jut az, aki igazságot vet. "
      },
      {
        "verse": "19",
        "text": "Aki ragaszkodik az igazsághoz, az az életre jut, de aki a rosszat hajhássza, az a halálra. "
      },
      {
        "verse": "20",
        "text": "Utálja az  Úr az álnok szívűeket, de kedveli azokat, akiknek útja feddhetetlen. "
      },
      {
        "verse": "21",
        "text": "Kezet rá, hogy nem marad büntetlenül a gonosz! De az igazak utódai megmenekülnek. "
      },
      {
        "verse": "22",
        "text": "Mint disznó orrában az aranykarika, olyan a szép asszony, ha nincs jó ízlése. "
      },
      {
        "verse": "23",
        "text": "Az igazak csak jóra várhatnak, a bűnösök pedig csak haragot remélhetnek. "
      },
      {
        "verse": "24",
        "text": "Van, aki bőven osztogat, mégis gyarapszik, más meg szűken méri a járandóságot, mégis ínségbe jut. "
      },
      {
        "verse": "25",
        "text": "Az ajándékozó bővelkedik, és aki mást felüdít, maga is felüdül. "
      },
      {
        "verse": "26",
        "text": "Átkozza azt a nép, aki búzáját visszatartja, de áldás száll annak a fejére, aki eladja. "
      },
      {
        "verse": "27",
        "text": "Aki jóra törekszik, jóakaratot szerez, de eljön a rossz arra, aki azt hajhássza. "
      },
      {
        "verse": "28",
        "text": "Elbukik, aki gazdagságában bízik, de az igazak virulnak, mint a lomb. "
      },
      {
        "verse": "29",
        "text": "Aki kárt okoz háza népének, szelet örököl, és szolgája lesz a bölcsnek a bolond. "
      },
      {
        "verse": "30",
        "text": "Az igaz gyümölcse életnek a fája, és a bölcs lelkeket nyer meg. "
      },
      {
        "verse": "31",
        "text": "Bizony, az igaz is elnyeri jutalmát a földön, hát még a bűnös és vétkes ember!"
      }
    ]
  },
  {
    "chapter": 12,
    "verses": [
      {
        "verse": "1",
        "text": "Aki szereti az intelmet, szereti a tudást, aki pedig gyűlöli a feddést, az ostoba marad. "
      },
      {
        "verse": "2",
        "text": "A jó ember jóakaratot nyer az  Úrtól, de az alattomos embert ő bűnösnek tartja. "
      },
      {
        "verse": "3",
        "text": "Nem áll szilárdan a bűnösen élő ember, de az igazak gyökere mozdíthatatlan. "
      },
      {
        "verse": "4",
        "text": "A derék asszony urának koronája, de mint a csontszú, olyan a szégyentelen. "
      },
      {
        "verse": "5",
        "text": "Az igazak gondolatai helyesek, a bűnösök szándékai csalárdak. "
      },
      {
        "verse": "6",
        "text": "A bűnösök szavai vérszomjasak, de a becsületeseket megmenti beszédük. "
      },
      {
        "verse": "7",
        "text": "Romlás éri a bűnösöket, és odalesznek, de az igazak háza megmarad. "
      },
      {
        "verse": "8",
        "text": "Értelmének megfelelően dicsérik az embert, a fondorlatos szívűt pedig megvetik. "
      },
      {
        "verse": "9",
        "text": "Jobb annak, akit lebecsülnek, de szolgája van, mint annak, aki dicsekszik, de alig van kenyere. "
      },
      {
        "verse": "10",
        "text": "Az igaz törődik még állatjának kívánságával is, a bűnösnek még az irgalma is kegyetlen. "
      },
      {
        "verse": "11",
        "text": "Aki műveli földjét, jóllakik kenyérrel, de aki hiábavalóságokat hajszol, az esztelen. "
      },
      {
        "verse": "12",
        "text": "A bűnös a gonoszsággal szerzett zsákmányra vágyik, az igazak mégis gyökeret vernek. "
      },
      {
        "verse": "13",
        "text": "A vétkes ajak veszedelmes csapda, de az igaz kikerül a bajból. "
      },
      {
        "verse": "14",
        "text": "Amit mond az ember, annak a gyümölcséből lakik jól, és amit tesz az ember, azt fizetik neki vissza. "
      },
      {
        "verse": "15",
        "text": "A bolond helyesnek tartja a maga útját, a bölcs pedig hallgat a tanácsra. "
      },
      {
        "verse": "16",
        "text": "A bolond bosszúsága azonnal kitudódik, az okos pedig leplezi szégyenét. "
      },
      {
        "verse": "17",
        "text": "Aki igazán szól, az igazat mondja el, a hamis tanú pedig a csalárdságot. "
      },
      {
        "verse": "18",
        "text": "Van, akinek a fecsegése olyan, mint a tőrdöfés, a bölcsek nyelve pedig gyógyít. "
      },
      {
        "verse": "19",
        "text": "Az igaz ajak mindig állhatatos, a hazug nyelv pedig egy pillanatig sem az. "
      },
      {
        "verse": "20",
        "text": "Csalárdság van azok szívében, akik a rosszon fáradoznak, de akik tanácsukkal békére intenek, azok szívében öröm. "
      },
      {
        "verse": "21",
        "text": "Nem éri az igazat semmi veszedelem, de a bűnösök élete bajjal lesz tele. "
      },
      {
        "verse": "22",
        "text": "Utálja az  Úr a hazug ajkat, de a helyesen élőket kedveli. "
      },
      {
        "verse": "23",
        "text": "Az okos ember nem fitogtatja tudását, az esztelen pedig kérkedik bolondságával. "
      },
      {
        "verse": "24",
        "text": "A szorgalmasak uralkodni fognak, a lusta pedig robotolni fog. "
      },
      {
        "verse": "25",
        "text": "Aki aggódik szívében, az levertté lesz, a jó szó viszont felvidítja. "
      },
      {
        "verse": "26",
        "text": "Az igaz utat tud mutatni másnak is, a bűnösöket pedig tévelygésbe viszi saját útjuk. "
      },
      {
        "verse": "27",
        "text": "A lusta a vadászzsákmányt sem süti meg, pedig drága kincse az embernek a szorgalom. "
      },
      {
        "verse": "28",
        "text": "Az igazság ösvényén élet van, és útja nem a halál felé vezet. "
      }
    ]
  },
  {
    "chapter": 13,
    "verses": [
      {
        "verse": "1",
        "text": "A bölcs fiú megfogadja az apai intést, de a csúfolódó nem hallgat a dorgálásra. "
      },
      {
        "verse": "2",
        "text": "Amit mond az ember, annak a gyümölcsével lakik jól, a hűtlenek mégis erőszakra vágynak. "
      },
      {
        "verse": "3",
        "text": "Aki vigyáz a szájára, megtartja életét, aki feltátja száját, arra romlás vár. "
      },
      {
        "verse": "4",
        "text": "Vágyakozik a lusta lelke, de hiába, a szorgalmas lelke pedig bővelkedik. "
      },
      {
        "verse": "5",
        "text": "Gyűlöli az igaz a hazug beszédet, a bűnös pedig szégyent és gyalázatot okoz. "
      },
      {
        "verse": "6",
        "text": "Az igazság megtartja a feddhetetlenül élőt, a bűn pedig elbuktatja a vétkest. "
      },
      {
        "verse": "7",
        "text": "Van, aki gazdagnak mutatja magát, pedig semmije sincs; van, aki szegénynek, pedig nagy a vagyona. "
      },
      {
        "verse": "8",
        "text": "A gazdagság az ember életének váltságdíja lehet, a szegény pedig fenyegetést sem hall. "
      },
      {
        "verse": "9",
        "text": "Az igazak világossága vígan ég, de a bűnösök lámpása kialszik. "
      },
      {
        "verse": "10",
        "text": "A kevélységből csak civódás lesz, de a tanács megfogadásában bölcsesség van. "
      },
      {
        "verse": "11",
        "text": "A könnyen szerzett vagyon elfogy, de aki keze munkájával gyűjt, az gyarapodik. "
      },
      {
        "verse": "12",
        "text": "A hosszú várakozás beteggé teszi a szívet, de a beteljesült kívánság az élet fája. "
      },
      {
        "verse": "13",
        "text": "Aki megveti az igét, eladósodik miatta, de aki tiszteli a parancsolatokat, elnyeri jutalmát. "
      },
      {
        "verse": "14",
        "text": "A bölcs tanítás az élet forrása a halál csapdáinak kikerülésére. "
      },
      {
        "verse": "15",
        "text": "A jóindulat kedvessé tesz, de a hűtlenek útja saját romlásukat okozza. "
      },
      {
        "verse": "16",
        "text": "Minden eszes ember okosan cselekszik, de az esztelen bolondságot terjeszt. "
      },
      {
        "verse": "17",
        "text": "A gonosz küldött romlásba dönt, de a megbízható követ gyógyulást szerez. "
      },
      {
        "verse": "18",
        "text": "Szegénység és gyalázat éri azt, aki megveti az intést, de tisztelik azt, aki megfogadja a feddést. "
      },
      {
        "verse": "19",
        "text": "A beteljesült kívánság jólesik az embernek, az ostobának pedig utálatos eltérni a rossztól. "
      },
      {
        "verse": "20",
        "text": "Aki bölcsekkel jár, bölccsé lesz, az ostobák barátja pedig romlottá lesz. "
      },
      {
        "verse": "21",
        "text": "A vétkeseket üldözi a baj, az igazaknak pedig szép jutalmuk lesz. "
      },
      {
        "verse": "22",
        "text": "A jó ember örökséget hagy még unokáinak is, a vétkes vagyona pedig az igazra vár. "
      },
      {
        "verse": "23",
        "text": "Sok eledelt terem a szegények szántóföldje, de van, akit tönkretesz a törvénytelenség. "
      },
      {
        "verse": "24",
        "text": "Aki kíméli botját, gyűlöli a fiát, de aki szereti, idejében megfenyíti. "
      },
      {
        "verse": "25",
        "text": "Az igaz jóllakásig ehet, de a bűnösök hasa éhen marad."
      }
    ]
  },
  {
    "chapter": 14,
    "verses": [
      {
        "verse": "1",
        "text": "Az asszonyi bölcsesség építi a házat, a bolondság pedig a maga kezével rombolja le. "
      },
      {
        "verse": "2",
        "text": "Aki egyenes úton jár, féli az  Urat, de aki letéved útjairól, az megveti őt. "
      },
      {
        "verse": "3",
        "text": "A bolond szájából gőg sarjad, de a bölcseket megőrzi ajkuk. "
      },
      {
        "verse": "4",
        "text": "Ha nincsenek barmok, üres a jászol, de bő a termés, ha erős az ökör. "
      },
      {
        "verse": "5",
        "text": "Az igaz tanú nem hazudik, de a hamis tanú hazugságot beszél. "
      },
      {
        "verse": "6",
        "text": "Hiába keresi a csúfolódó a bölcsességet, az értelmes embernek azonban könnyű a megismerés. "
      },
      {
        "verse": "7",
        "text": "Térj ki az ostoba útjából, mert nem szerzel ajkáról tudást! "
      },
      {
        "verse": "8",
        "text": "Az okos azért bölcs, mert érti a dolgát, az ostobát pedig rászedi saját bolondsága. "
      },
      {
        "verse": "9",
        "text": "A bolondokat csúffá teszi a vétek, de a becsületes emberek közt jóakarat van. "
      },
      {
        "verse": "10",
        "text": "A szív ismeri a maga keserűségét, és örömébe sem avatkozhat idegen. "
      },
      {
        "verse": "11",
        "text": "A bűnösök háza népe kipusztul, de a becsületesek sátrának lakói virulni fognak. "
      },
      {
        "verse": "12",
        "text": "Van út, amely egyenesnek látszik az ember előtt, de végül a halálba vezet. "
      },
      {
        "verse": "13",
        "text": "Nevetés közben is fájhat a szív, és az öröm vége is lehet bánat. "
      },
      {
        "verse": "14",
        "text": "A romlott szívű azt kapja, amit megérdemel, meg a jó ember is tettei gyümölcsét. "
      },
      {
        "verse": "15",
        "text": "A tapasztalatlan mindent elhisz, de az okos vigyáz a lépésére. "
      },
      {
        "verse": "16",
        "text": "A bölcs fél a rossztól, és elkerüli, az ostoba féktelen és elbizakodott. "
      },
      {
        "verse": "17",
        "text": "A hirtelen haragú bolondságot követ el, és az alattomos embert gyűlölik. "
      },
      {
        "verse": "18",
        "text": "Bolondságot örökölnek az együgyűek, az okosakat pedig tudás ékesíti. "
      },
      {
        "verse": "19",
        "text": "Le fognak borulni a rosszak a jók előtt, és a bűnösök az igaz ember kapuja előtt. "
      },
      {
        "verse": "20",
        "text": "A szegényt még barátja is gyűlöli, de a gazdagot sokan szeretik. "
      },
      {
        "verse": "21",
        "text": "Aki megveti felebarátját, vétkezik, de aki az alázatosokon könyörül, boldog lesz. "
      },
      {
        "verse": "22",
        "text": "Tévelyegnek, akik rosszat akarnak, a szeretet és a hűség pedig jót akar. "
      },
      {
        "verse": "23",
        "text": "Minden munkának megvan a maga haszna, de akinek csak a szája jár, az ínségbe jut. "
      },
      {
        "verse": "24",
        "text": "A bölcseknek koronája a gazdagság, de az ostobák bolondsága csak bolondság. "
      },
      {
        "verse": "25",
        "text": "Életeket ment meg az igaz tanú, de aki hazugságot beszél, az csaló. "
      },
      {
        "verse": "26",
        "text": "Aki az  Urat féli, annak erős oltalma van, fiainak is menedéke lesz az. "
      },
      {
        "verse": "27",
        "text": "Az  Úrnak félelme az élet forrása a halál csapdáinak kikerülésére. "
      },
      {
        "verse": "28",
        "text": "Nagy nép ad a királynak méltóságot, de ha elfogy a nemzet, elvész az uralkodó is. "
      },
      {
        "verse": "29",
        "text": "A türelmes ember telve értelemmel, a türelmetlen pedig bolondnak bizonyul. "
      },
      {
        "verse": "30",
        "text": "A szelíd szív élteti a testet, az indulat viszont rothasztja a csontokat. "
      },
      {
        "verse": "31",
        "text": "Aki elnyomja a nincstelent, gyalázza Alkotóját, aki pedig könyörül a szegényen, az dicsőíti. "
      },
      {
        "verse": "32",
        "text": "A maga gonoszsága miatt bukik el a bűnös, de vigaszt kap az igaz, ha halálán van is. "
      },
      {
        "verse": "33",
        "text": "Az értelmes ember szívében bölcsesség lakik, de az is kitudódik, hogy mi van az ostobákéban. "
      },
      {
        "verse": "34",
        "text": "Az igazságosság felmagasztalja a népet, a bűn pedig gyalázatukra van a nemzeteknek. "
      },
      {
        "verse": "35",
        "text": "Jóindulattal van a király az értelmes szolga iránt, de haragja sújtja a haszontalant."
      }
    ]
  },
  {
    "chapter": 15,
    "verses": [
      {
        "verse": "1",
        "text": "A higgadt válasz elhárítja az indulatot, de a bántó beszéd haragot támaszt. "
      },
      {
        "verse": "2",
        "text": "A bölcsek nyelve jól alkalmazza a tudást, az ostobák szája meg balgaságot áraszt. "
      },
      {
        "verse": "3",
        "text": "Mindenen rajta tartja szemét az  Úr, a gonoszakat és a jókat egyaránt figyeli. "
      },
      {
        "verse": "4",
        "text": "A szelíd nyelv olyan, mint az élet fája, a romlott pedig összetöri a lelket. "
      },
      {
        "verse": "5",
        "text": "A bolond utálja az apai intést, de az okos elfogadja a dorgálást. "
      },
      {
        "verse": "6",
        "text": "Az igaz házában nagy kincs van, a bűnösnek pedig jövedelme okozza a vesztét. "
      },
      {
        "verse": "7",
        "text": "A bölcsek ajka hinti a tudást, az ostobáknak a szíve sem tiszta. "
      },
      {
        "verse": "8",
        "text": "A bűnösök áldozatát utálja az  Úr, de a becsületesek imádságát kedveli. "
      },
      {
        "verse": "9",
        "text": "Utálja az  Úr a bűnös útját, de szereti az igazságra törekvőt. "
      },
      {
        "verse": "10",
        "text": "Rosszul esik az intés annak, aki letér az ösvényről, pedig meghal az, aki gyűlöli a dorgálást. "
      },
      {
        "verse": "11",
        "text": "A halál és az enyészet helye is az  Úr előtt van, mennyivel inkább az emberek szíve! "
      },
      {
        "verse": "12",
        "text": "Nem szereti a csúfolódó, ha feddik, és nem jár a bölcsekhez. "
      },
      {
        "verse": "13",
        "text": "Az örvendező szív megszépíti az arcot, a bánatos szív pedig összetöri a lelket. "
      },
      {
        "verse": "14",
        "text": "Az értelmes szív tudásra törekszik, az ostobák szája pedig bolondságon rágódik. "
      },
      {
        "verse": "15",
        "text": "A csüggedőnek mindig rossz napja van, a jókedvűnek pedig mindig ünnepe. "
      },
      {
        "verse": "16",
        "text": "Jobb a kevés az  Úr félelmével, mint a sok kincs, ha nyugtalanság jár vele. "
      },
      {
        "verse": "17",
        "text": "Jobb egy tányér főzelék ott, ahol szeretet van, mint a hizlalt ökör, ahol gyűlölet van. "
      },
      {
        "verse": "18",
        "text": "Az indulatos ember viszályt szít, a türelmes pedig lecsendesíti a perpatvart. "
      },
      {
        "verse": "19",
        "text": "A lusta útja olyan, mint a tövises sövény, a becsületesek ösvénye pedig egyenes. "
      },
      {
        "verse": "20",
        "text": "A bölcs fiú örömet szerez apjának, az ostoba ember pedig megveti anyját. "
      },
      {
        "verse": "21",
        "text": "A bolondság az esztelen ember öröme, de az értelmes egyenes úton jár. "
      },
      {
        "verse": "22",
        "text": "Meghiúsulnak a tervek, ha nincs tanácskozás, de megvalósulnak, ha van sok tanácsadó. "
      },
      {
        "verse": "23",
        "text": "Örül az ember, ha válaszolni tud, és milyen jó az idején mondott szó! "
      },
      {
        "verse": "24",
        "text": "Az értelmes ember életútja fölfelé visz, kikerülve a holtak hazáját odalent. "
      },
      {
        "verse": "25",
        "text": "A gőgösök házát összedönti az  Úr, de megszilárdítja az özvegyek határát. "
      },
      {
        "verse": "26",
        "text": "Utálatosak az  Úr előtt a gonosz gondolatok, de tiszták a kedves szavak. "
      },
      {
        "verse": "27",
        "text": "Kárt okoz saját házának a nyerészkedő, de aki gyűlöli a vesztegetést, az élni fog. "
      },
      {
        "verse": "28",
        "text": "Az igaz megfontolja szívében, hogy mit mondjon, a bűnösök szájából pedig árad a rossz. "
      },
      {
        "verse": "29",
        "text": "Távol van az  Úr a bűnösöktől, de az igazak imádságát meghallgatja. "
      },
      {
        "verse": "30",
        "text": "A csillogó szemek megörvendeztetik a szívet, a jó hír felüdíti a testet. "
      },
      {
        "verse": "31",
        "text": "Akinek a füle hallgat az életre való feddésre, az a bölcsek között marad. "
      },
      {
        "verse": "32",
        "text": "Aki semmibe veszi az intést, önmagának árt, aki pedig hallgat a dorgálásra, értelmessé válik. "
      },
      {
        "verse": "33",
        "text": "Az  Úr félelme bölcsességre int, és aki tisztességet akar, előbb legyen alázatos!"
      }
    ]
  },
  {
    "chapter": 16,
    "verses": [
      {
        "verse": "1",
        "text": "Az emberi értelem tervezget, de az  Úr adja meg, hogy mit mondjon a nyelv. "
      },
      {
        "verse": "2",
        "text": "Minden útját helyesnek tartja az ember, de az  Úr megvizsgálja a lelkeket. "
      },
      {
        "verse": "3",
        "text": "Bízd az  Úrra dolgaidat, akkor teljesülnek szándékaid. "
      },
      {
        "verse": "4",
        "text": "Mindent rendeltetésének megfelelően készített az  Úr, még a bűnöst is: a veszedelem napjára. "
      },
      {
        "verse": "5",
        "text": "Utál az  Úr minden fölfuvalkodott szívűt: kezet rá, hogy nem marad büntetlen! "
      },
      {
        "verse": "6",
        "text": "Szeretettel és hűséggel jóvá lehet tenni a bűnt; az  Úrnak félelme távol tart a rossztól. "
      },
      {
        "verse": "7",
        "text": "Akinek életútját kedveli az  Úr, azt még ellenségeivel is összebékíti. "
      },
      {
        "verse": "8",
        "text": "Jobb az igaz úton szerzett kevés, mint a törvénytelenül szerzett nagy jövedelem. "
      },
      {
        "verse": "9",
        "text": "Az embernek az értelme terveli ki útját, de az  Úr irányítja járását. "
      },
      {
        "verse": "10",
        "text": "Kijelentés hangzik a király ajkáról: nem szabad téves ítéletet mondania. "
      },
      {
        "verse": "11",
        "text": "Az  Úré az igaz mérleg és mérőserpenyő, az ő művei a zacskóban tartott súlyok. "
      },
      {
        "verse": "12",
        "text": "Utálniuk kell a királyoknak a bűnös tetteket, mert igazság teszi szilárddá a trónt. "
      },
      {
        "verse": "13",
        "text": "A királyoknak kedves az igaz szó, és szeretik azt, aki őszintén beszél. "
      },
      {
        "verse": "14",
        "text": "A király haragja a halál követe, de a bölcs ember kiengeszteli azt. "
      },
      {
        "verse": "15",
        "text": "A király arcának ragyogása éltet, jóakarata olyan, mint a tavaszi esőt hozó felleg. "
      },
      {
        "verse": "16",
        "text": "Mennyivel jobb bölcsességet szerezni, mint aranyat, és értelmet szerezni, mint színezüstöt! "
      },
      {
        "verse": "17",
        "text": "A becsületes emberek útja kikerüli a veszélyt, életét tartja meg, aki útjára vigyáz. "
      },
      {
        "verse": "18",
        "text": "Az összeomlást gőg előzi meg, a bukást pedig felfuvalkodottság. "
      },
      {
        "verse": "19",
        "text": "Jobb szelíd lelkűnek lenni az alázatosok közt, mint zsákmányon osztozni a gőgösök közt. "
      },
      {
        "verse": "20",
        "text": "Aki megérti az igét, annak jó dolga lesz, és boldog az, aki bízik az  Úrban. "
      },
      {
        "verse": "21",
        "text": "A bölcs szívűt értelmesnek nevezik, a nyájas ajkak gyarapítják a tudást. "
      },
      {
        "verse": "22",
        "text": "Élet forrása az értelem annak, akinek van, de a bolondot még inteni is bolondság. "
      },
      {
        "verse": "23",
        "text": "A bölcs szívű értelmesen beszél, és ajkával is gyarapítja a tudást. "
      },
      {
        "verse": "24",
        "text": "Lépes méz a kedves beszéd: édes a léleknek és gyógyulás a testnek. "
      },
      {
        "verse": "25",
        "text": "Van út, amely az ember előtt egyenesnek látszik, de végül a halálba vezet. "
      },
      {
        "verse": "26",
        "text": "A munkás önmagáért fáradozik, mert szája kényszeríti rá. "
      },
      {
        "verse": "27",
        "text": "A mihaszna ember gonoszul áskálódik, és ajka olyan, mint a perzselő tűz. "
      },
      {
        "verse": "28",
        "text": "Az álnok ember viszályt támaszt, a rágalmazó szétválasztja a barátokat is. "
      },
      {
        "verse": "29",
        "text": "Az erőszakos ember rászedi felebarátját, és nem a jó úton vezeti. "
      },
      {
        "verse": "30",
        "text": "Aki behunyja szemét, álnokságot tervez, aki összeszorítja ajkát, gonoszságot hajt végre. "
      },
      {
        "verse": "31",
        "text": "Ékes korona az ősz haj, az igazság útján található. "
      },
      {
        "verse": "32",
        "text": "Többet ér a türelmes ember a hősnél, és az indulatán uralkodó annál, aki várost hódít. "
      },
      {
        "verse": "33",
        "text": "Az ember végzi a sorsvetést, de mindig az  Úrtól való a döntés."
      }
    ]
  },
  {
    "chapter": 17,
    "verses": [
      {
        "verse": "1",
        "text": "Jobb egy darab száraz kenyér ott, ahol békesség lakik, mint ha zsíros falatokkal van tele a ház, de veszekednek benne. "
      },
      {
        "verse": "2",
        "text": "Az eszes szolga föléje kerül a haszontalan fiúnak, és a testvérekkel együtt osztozik az örökségben. "
      },
      {
        "verse": "3",
        "text": "Az ezüsthöz tégely kell, az aranyhoz olvasztókemence, de a szívek vizsgálója az  Úr. "
      },
      {
        "verse": "4",
        "text": "A gonosztevő az álnok ajakra figyel, a hazug a gonosz nyelvre ügyel. "
      },
      {
        "verse": "5",
        "text": "Aki gúnyolja a szegényt, Alkotóját gyalázza, és aki a veszedelemnek örül, nem marad büntetlen. "
      },
      {
        "verse": "6",
        "text": "Az öregek koronája: az unokák, és a fiak ékessége: az atyák. "
      },
      {
        "verse": "7",
        "text": "Nem illik a bolondhoz a választékos beszéd, de az előkelőhöz sem a hazug beszéd. "
      },
      {
        "verse": "8",
        "text": "Drágakőnek véli ajándékát, aki adja, amellyel célt ér, bárhova forduljon is vele. "
      },
      {
        "verse": "9",
        "text": "Aki szeretetre törekszik, fátyolt borít a vétekre, de aki folyton arról beszél, elszakad a barátjától. "
      },
      {
        "verse": "10",
        "text": "Jobban megrendíti a dorgálás az értelmes embert, mint száz botütés az ostobát. "
      },
      {
        "verse": "11",
        "text": "Csak pártütésre törekszik a rossz ember, de kegyetlen követet küldenek ellene. "
      },
      {
        "verse": "12",
        "text": "Inkább a fiát vesztett medvével találkozzék az ember, mint egy ostobával, amikor megzavarodik. "
      },
      {
        "verse": "13",
        "text": "Aki rosszal fizet a jóért, annak a házából nem távozik el a baj. "
      },
      {
        "verse": "14",
        "text": "A viszály kezdete olyan, mint amikor megindul az árvíz, azért tartsd távol magad a perpatvartól, mielőtt kitör. "
      },
      {
        "verse": "15",
        "text": "Aki igaznak mondja a bűnöst, és aki bűnösnek mondja az igazat: mindkettőjüket egyaránt utálja az  Úr. "
      },
      {
        "verse": "16",
        "text": "Mire jó a pénz az ostoba kezében? Vehet-e bölcsességet, akinek nincs esze? "
      },
      {
        "verse": "17",
        "text": "Mindig szeret a barát, de testvérré a nyomorúságban válik. "
      },
      {
        "verse": "18",
        "text": "Esztelen ember, aki kezet ad, és kezességet vállal a barátjáért. "
      },
      {
        "verse": "19",
        "text": "A bűnt szereti, aki veszekedni szeret, és aki kérkedik, a saját romlását keresi. "
      },
      {
        "verse": "20",
        "text": "Az álnok szívű embernek nem lesz jó vége, és a csalárd nyelvű bajba kerül. "
      },
      {
        "verse": "21",
        "text": "Az ostoba bánatot okoz szülőjének, és nem tud örülni a bolondnak az apja. "
      },
      {
        "verse": "22",
        "text": "A vidám szív a legjobb orvosság, a bánatos lélek pedig a csontokat is kiszárítja. "
      },
      {
        "verse": "23",
        "text": "A bűnös elfogadja a megvesztegetést, és elferdíti az igazság ösvényét. "
      },
      {
        "verse": "24",
        "text": "Az értelmes ember előtt ott van a bölcsesség, de az ostoba szeme a föld végén kalandozik. "
      },
      {
        "verse": "25",
        "text": "Az ostoba fiú bosszantja apját, és keseríti anyját. "
      },
      {
        "verse": "26",
        "text": "Nem való megbírságolni az igaz embert, és megverni az elöljárót, ha becsületes. "
      },
      {
        "verse": "27",
        "text": "A tudós ember takarékoskodik beszédével, és aki értelmes, az higgadt lelkű. "
      },
      {
        "verse": "28",
        "text": "Még az ostobát is bölcsnek gondolják, ha hallgat, és értelmesnek azt, aki csukva tartja a száját. "
      }
    ]
  },
  {
    "chapter": 18,
    "verses": [
      {
        "verse": "1",
        "text": "A különc a maga kívánsága után jár, és hadakozik minden jóravaló dolog ellen. "
      },
      {
        "verse": "2",
        "text": "Az ostoba nem leli kedvét az értelemben, csak saját eszének fitogtatásában. "
      },
      {
        "verse": "3",
        "text": "Ahová bűnös érkezik, oda megérkezik a megvetés is, és a szégyentelenséggel együtt jár a gyalázat. "
      },
      {
        "verse": "4",
        "text": "Mély víz az ember szájának beszéde, áradó patak, bölcsesség forrása. "
      },
      {
        "verse": "5",
        "text": "Nem jó a bűnösnek kedvezni, sem jogaiból kiforgatni az igaz embert. "
      },
      {
        "verse": "6",
        "text": "Az ostoba ajka perpatvart okoz, és szája vereséget idéz elő. "
      },
      {
        "verse": "7",
        "text": "Az ostobának saját szája a romlása, és saját ajkai ejtik csapdába őt. "
      },
      {
        "verse": "8",
        "text": "A rágalmazó szavai, mint a jó falatok, behatolnak a test belsejébe. "
      },
      {
        "verse": "9",
        "text": "Aki munkájában hanyag, az testvére annak, aki tönkretesz. "
      },
      {
        "verse": "10",
        "text": "Erős torony az  Úr neve, oda fut az igaz, és védelmet talál. "
      },
      {
        "verse": "11",
        "text": "A gazdagnak a vagyon az erős városa, magas várfalnak képzeli. "
      },
      {
        "verse": "12",
        "text": "Akire romlás vár, annak fölfuvalkodik a szíve, de akire dicsőség, az alázatos. "
      },
      {
        "verse": "13",
        "text": "Aki arra felel, amit meg sem hallgatott, azt bolondnak tartják, és megpirongatják. "
      },
      {
        "verse": "14",
        "text": "Az ember lelke elviseli a szenvedést, de ha a lélek összetörik, azt el lehet-e hordozni? "
      },
      {
        "verse": "15",
        "text": "Az értelmes ember szíve ismeretet szerez, és a bölcsek füle ismeretre törekszik. "
      },
      {
        "verse": "16",
        "text": "Az ajándék tág teret nyit az ember előtt, és az előkelők elé juttatja. "
      },
      {
        "verse": "17",
        "text": "Igaznak látszik az, aki először szól a perben, de sorra kerül ellenfele is, és megcáfolja. "
      },
      {
        "verse": "18",
        "text": "A sorsvetés megszünteti a viszálykodást, és szétválasztja az erőszakosakat. "
      },
      {
        "verse": "19",
        "text": "A rászedett testvér hozzáférhetetlenebb az erős városnál, és a viszály olyan, mint városkapun a zár. "
      },
      {
        "verse": "20",
        "text": "Amit mond az ember, annak a gyümölcséből fog jóllakni a teste, és amit a beszéde terem, azzal kell jóllaknia. "
      },
      {
        "verse": "21",
        "text": "Élet és halál van a nyelv hatalmában, amelyiket szereti az ember, annak a gyümölcsét eszi. "
      },
      {
        "verse": "22",
        "text": "Aki jó feleséget talált, kincset talált, és elnyerte az  Úr jóakaratát. "
      },
      {
        "verse": "23",
        "text": "Könyörögve szól a szegény, de a gazdag keményen válaszol. "
      },
      {
        "verse": "24",
        "text": "Van ember, aki bajba juttatja felebarátait, de van olyan barát, aki ragaszkodóbb a testvérnél."
      }
    ]
  },
  {
    "chapter": 19,
    "verses": [
      {
        "verse": "1",
        "text": "Jobb a feddhetetlenül élő szegény, mint az álnok beszédű ostoba. "
      },
      {
        "verse": "2",
        "text": "Ismeret nélkül az igyekezet sem jó, és aki nagyon siet, könnyen letér az útról. "
      },
      {
        "verse": "3",
        "text": "Az embert a saját bolondsága vezeti félre, mégis az  Úr ellen zúgolódik a szíve. "
      },
      {
        "verse": "4",
        "text": "A vagyon sok barátot szerez, a nincstelentől a barátja is elválik. "
      },
      {
        "verse": "5",
        "text": "Nem marad büntetlen a hamis tanú, és nem menekül meg, aki hazugságot beszél. "
      },
      {
        "verse": "6",
        "text": "Sokan hízelegnek az előkelő embernek, és az ajándékozónak mindenki barátja. "
      },
      {
        "verse": "7",
        "text": "A szegényt a testvérei is mind gyűlölik, még inkább eltávolodnak tőle barátai; szavaival unszolja őket, de hiába. "
      },
      {
        "verse": "8",
        "text": "Aki értelmet szerez, önmagát szereti, aki megőrzi tudását, megtalálja a jót. "
      },
      {
        "verse": "9",
        "text": "Nem marad büntetlen a hamis tanú, és elpusztul, aki hazugságot beszél."
      },
      {
        "verse": "10",
        "text": "Nem illik az ostobához a fényűzés, sem a szolgához az uralkodás a vezetőkön. "
      },
      {
        "verse": "11",
        "text": "Az értelmes ember türelmes, díszére válik, ha megbocsátja a vétket. "
      },
      {
        "verse": "12",
        "text": "Ha a király haragszik, olyan, mintha oroszlán morogna, de jóakarata olyan, mint a fűre hulló harmat. "
      },
      {
        "verse": "13",
        "text": "Apjának szerencsétlensége az ostoba fiú, és mint a szüntelen csepegő háztető, olyan a zsémbes asszony. "
      },
      {
        "verse": "14",
        "text": "A ház és a vagyon apai örökség, de az  Úrtól van az okos feleség. "
      },
      {
        "verse": "15",
        "text": "A restség mély álomba merít, és a lusta ember éhezik. "
      },
      {
        "verse": "16",
        "text": "Aki megtartja a parancsot, megtartja életét, de aki nem törődik teendőivel, meghal. "
      },
      {
        "verse": "17",
        "text": "Aki könyörül a nincstelenen, az  Úrnak ad kölcsön, mert ő megtéríti jótéteményét. "
      },
      {
        "verse": "18",
        "text": "Fenyítsd meg fiadat, míg van remény, de ne vigyen odáig indulatod, hogy halálát okozd! "
      },
      {
        "verse": "19",
        "text": "A nagy haragú ember fizessen bírságot, mert ha elengeded neki, még nő a haragja. "
      },
      {
        "verse": "20",
        "text": "Hallgass a tanácsra, és fogadd el az intést, hogy végre bölcs légy! "
      },
      {
        "verse": "21",
        "text": "Sokféle szándék van az ember szívében, de csak az  Úr tervei valósulnak meg. "
      },
      {
        "verse": "22",
        "text": "Amit az embertől megkívánnak, az a hűség, ezért jobb a szegény ember a hazugnál. "
      },
      {
        "verse": "23",
        "text": "Az  Úr félelme életet jelent: az ember elégedetten alszik, nem éri veszedelem. "
      },
      {
        "verse": "24",
        "text": "Belenyújtja kezét a rest a tálba, de már a szájához nem viszi. "
      },
      {
        "verse": "25",
        "text": "Ha megvered a csúfolódót, az együgyű okul, ha megfedded az okost, az belátja annak értelmét. "
      },
      {
        "verse": "26",
        "text": "Szégyellni való és gyalázatos az a fiú, aki bántalmazza apját, vagy elkergeti anyját. "
      },
      {
        "verse": "27",
        "text": "Ha nem hallgatsz, fiam, az intésre, tévelyegni fogsz okos tanítások nélkül! "
      },
      {
        "verse": "28",
        "text": "A haszontalan tanú csúfot űz a törvényből, a bűnösök szája pedig csak úgy nyeli az álnokságot. "
      },
      {
        "verse": "29",
        "text": "A csúfolódókat készen várja az ítélet, és az ostobák hátát az ütleg."
      }
    ]
  },
  {
    "chapter": 20,
    "verses": [
      {
        "verse": "1",
        "text": "A bor csúfolódóvá tesz, a részegítő ital lármássá, senki sem bölcs, aki attól tántorog. "
      },
      {
        "verse": "2",
        "text": "A király haragja olyan, mint az oroszlán morgása, aki fölidézi, maga ellen vét. "
      },
      {
        "verse": "3",
        "text": "Távol maradni a perpatvartól: dicsőség, a bolond mind belekeveredik. "
      },
      {
        "verse": "4",
        "text": "Nem szánt ősszel a rest, de ha majd aratni akar, nem lesz mit. "
      },
      {
        "verse": "5",
        "text": "Mély víz az ember szívének a terve, de az okos ember kimeríti. "
      },
      {
        "verse": "6",
        "text": "Sok ember hirdeti, hogy hűséges, de ki találhat megbízható embert? "
      },
      {
        "verse": "7",
        "text": "Feddhetetlenül él az igaz, még a fiai is boldogok lesznek. "
      },
      {
        "verse": "8",
        "text": "Ha a király az ítélőszékben ül, tekintete észrevesz minden rosszat. "
      },
      {
        "verse": "9",
        "text": "Ki mondhatja: Tisztán tartottam szívemet, tiszta vagyok, nincs vétkem? "
      },
      {
        "verse": "10",
        "text": "A kétféle súlyt és a kétféle vékát egyaránt utálja az  Úr. "
      },
      {
        "verse": "11",
        "text": "Már egy gyermek tetteiből is fel lehet ismerni, hogy tiszta és helyes-e, amit tesz! "
      },
      {
        "verse": "12",
        "text": "A halló fület és a látó szemet egyaránt az  Úr alkotta. "
      },
      {
        "verse": "13",
        "text": "Ne szeresd az alvást, mert elszegényedsz; tartsd nyitva a szemed, és jóllakhatsz kenyérrel. "
      },
      {
        "verse": "14",
        "text": "Rossz! Rossz! – mondja a vevő, de amint elmegy, már dicsekszik. "
      },
      {
        "verse": "15",
        "text": "Lehet bőven arany és igazgyöngy, de legdrágább kincs az okosan beszélő száj. "
      },
      {
        "verse": "16",
        "text": "Vedd el a ruháját, mert kezességet vállalt másért, és zálogold meg az idegenért! "
      },
      {
        "verse": "17",
        "text": "Ízlik az embernek a hazugsággal szerzett kenyér, de végül kaviccsal lesz tele a szája. "
      },
      {
        "verse": "18",
        "text": "Tanácskozás során születik a jó terv, és megfontoltság kell a háborúhoz. "
      },
      {
        "verse": "19",
        "text": "A rágalmazó titkokat fed fel, azért a fecsegővel ne barátkozz! "
      },
      {
        "verse": "20",
        "text": "Aki apját vagy anyját átkozza, annak mécsese a legnagyobb sötétben alszik ki. "
      },
      {
        "verse": "21",
        "text": "Az előre kikövetelt örökségen végül is nem lesz áldás. "
      },
      {
        "verse": "22",
        "text": "Ne mondd: Megfizetek a rosszért! Reménykedj az  Úrban, ő megsegít téged. "
      },
      {
        "verse": "23",
        "text": "Utálja az  Úr a kétféle súlyt, és a hamis mérleg nem jó dolog. "
      },
      {
        "verse": "24",
        "text": "Az  Úr irányítja a férfi lépteit, az ember hogyan érthetné meg útját? "
      },
      {
        "verse": "25",
        "text": "Csapdába esik az, aki könnyelműen tesz fogadalmat, mert azután már hiába bánkódik. "
      },
      {
        "verse": "26",
        "text": "A bölcs király leteríti a bűnösöket, és kocsival hajt rájuk. "
      },
      {
        "verse": "27",
        "text": "Az ember lelke az  Úrtól kapott mécses, egészen átkutatja a test belsejét. "
      },
      {
        "verse": "28",
        "text": "Szeretet és hűség őrzi a királyt, és szeretet támogatja trónját. "
      },
      {
        "verse": "29",
        "text": "Az ifjak dísze az erő, az öregek ékessége pedig az ősz haj. "
      },
      {
        "verse": "30",
        "text": "Zúzódások, sebek tisztítanak meg a gonoszságtól, és a test belsejében is érzett csapások."
      }
    ]
  },
  {
    "chapter": 21,
    "verses": [
      {
        "verse": "1",
        "text": "Olyan az  Úr kezében a király szíve, mint a patak vize: arra vezeti, amerre akarja. "
      },
      {
        "verse": "2",
        "text": "Minden útját helyesnek tartja az ember, de az  Úr vizsgálja meg a szíveket. "
      },
      {
        "verse": "3",
        "text": "Az igaz és törvényes cselekvést többre becsüli az  Úr, mint az áldozatot. "
      },
      {
        "verse": "4",
        "text": "A gőgös tekintet és a kevély szív a bűnösök mécsese: vétek. "
      },
      {
        "verse": "5",
        "text": "A szorgalmasnak a tervei csak hasznot hoznak, de mindenki, aki elsieti a dolgát, csak ínségbe jut. "
      },
      {
        "verse": "6",
        "text": "A hazug nyelvvel szerzett kincs tovaszálló pára és halálos csapda. "
      },
      {
        "verse": "7",
        "text": "A bűnösöket elsodorja erőszakosságuk, mert nem akarják teljesíteni a törvényt. "
      },
      {
        "verse": "8",
        "text": "Tekervényes a bűnös ember útja, de a tisztának az eljárása egyenes. "
      },
      {
        "verse": "9",
        "text": "Jobb a tető sarkán lakni, mint zsémbes asszonnyal együtt a házban. "
      },
      {
        "verse": "10",
        "text": "A bűnös lelke rosszat kíván, még a barátjára sem néz jóindulattal. "
      },
      {
        "verse": "11",
        "text": "Ha bírságot kap a csúfolódó, csak abból ért az együgyű, de ha a bölcset oktatják, ő már abból is okul. "
      },
      {
        "verse": "12",
        "text": "Az igaz szemmel tartja a bűnös házát, és a bűnösöket romlásba dönti. "
      },
      {
        "verse": "13",
        "text": "Aki bedugja fülét a nincstelen segélykiáltására, annak sem válaszolnak majd, amikor ő kiált. "
      },
      {
        "verse": "14",
        "text": "A rejtve adott ajándék megenyhíti a haragot, és a titkon eljuttatott adomány a heves indulatot. "
      },
      {
        "verse": "15",
        "text": "Az igaznak öröm, ha a törvény jut érvényre, de a gonosztevőnek rettegés. "
      },
      {
        "verse": "16",
        "text": "Az értelem útjáról letévedő ember az árnyak gyülekezetébe jut majd. "
      },
      {
        "verse": "17",
        "text": "Ínségre jut, aki szeret vigadozni, aki szereti a bort és az olajat, nem gazdagszik meg. "
      },
      {
        "verse": "18",
        "text": "Váltságdíj lesz az igazért a bűnös, és a becsületesek helyett a hűtlen. "
      },
      {
        "verse": "19",
        "text": "Jobb a puszta földjén lakni, mint zsémbes és bosszús asszonnyal. "
      },
      {
        "verse": "20",
        "text": "Drága kincs és olaj van a bölcs hajlékában, az ostoba ember pedig eltékozolja azt. "
      },
      {
        "verse": "21",
        "text": "Aki igazságra és hűségre törekszik, életet, igazságot és megbecsülést talál. "
      },
      {
        "verse": "22",
        "text": "Behatol a bölcs a hősök városába, és lerombolja megbízhatónak vélt erődjét. "
      },
      {
        "verse": "23",
        "text": "Aki vigyáz a szájára és a nyelvére, életét őrzi meg a nyomorúságtól. "
      },
      {
        "verse": "24",
        "text": "A kevély gőgösnek csúfolódó a neve, dühében gőgösen viselkedik. "
      },
      {
        "verse": "25",
        "text": "A restet megöli vágyakozása, mert a két keze nem akar dolgozni; "
      },
      {
        "verse": "26",
        "text": "egész nap csak vágyakozik, az igaz pedig ad, és nem fukarkodik. "
      },
      {
        "verse": "27",
        "text": "A bűnösök áldozata utálatos, kivált ha galád dologért hozzák. "
      },
      {
        "verse": "28",
        "text": "Aki hazugságot tanúsít, elvész, de aki meggyőződött az ügyről, az mindig beszélhet. "
      },
      {
        "verse": "29",
        "text": "Szemtelen képet vág a bűnös ember, a becsületes pedig rendben tartja dolgait. "
      },
      {
        "verse": "30",
        "text": "Nem használ a bölcsesség és az értelem, sem a tanács az  Úrral szemben. "
      },
      {
        "verse": "31",
        "text": "Készen áll a ló a csata napján, de az  Úr adja a győzelmet."
      }
    ]
  },
  {
    "chapter": 22,
    "verses": [
      {
        "verse": "1",
        "text": "Többet ér a jó hírnév a nagy gazdagságnál, a jóindulat jobb az ezüstnél és az aranynál. "
      },
      {
        "verse": "2",
        "text": "Találkozik a gazdag a szegénnyel: mindkettőt az  Úr alkotta. "
      },
      {
        "verse": "3",
        "text": "Ha az okos látja a veszedelmet, elrejtőzik, az együgyűek pedig belekeverednek, és megjárják. "
      },
      {
        "verse": "4",
        "text": "Az alázatnak és az  Úr félelmének jutalma gazdagság, dicsőség és élet. "
      },
      {
        "verse": "5",
        "text": "Tövisek és kelepcék vannak a görbe úton: aki vigyáz magára, messze elkerüli azokat. "
      },
      {
        "verse": "6",
        "text": "Neveld a gyermeket a neki megfelelő módon, még ha megöregszik, akkor sem tér el attól. "
      },
      {
        "verse": "7",
        "text": "A gazdag uralkodik a szegényeken, és az adós szolgája a kölcsönadónak. "
      },
      {
        "verse": "8",
        "text": "Aki álnokságot vet, bajt arat, és véget ér dühödt hatalmaskodása. "
      },
      {
        "verse": "9",
        "text": "A jóságos tekintetű ember áldott lesz, mert ad kenyeréből a nincstelennek. "
      },
      {
        "verse": "10",
        "text": "Űzd el a csúfolódót, és távozik vele a perpatvar, megszűnik a vita és a gyalázkodás. "
      },
      {
        "verse": "11",
        "text": "Aki szereti a szív tisztaságát, és jóindulattal beszél, annak barátja a király. "
      },
      {
        "verse": "12",
        "text": "Az  Úr szeme ügyel az ismeretre, a hűtlenek beszédét meghiúsítja. "
      },
      {
        "verse": "13",
        "text": "Ezt mondja a rest: Oroszlán van odakinn, megöl engem a szabadban. "
      },
      {
        "verse": "14",
        "text": "Mély verem az idegen nő szája, beleesik, akire haragszik az  Úr. "
      },
      {
        "verse": "15",
        "text": "A gyermek szívéhez hozzátartozik az ostobaság, de a fenyítő bot kiűzi belőle. "
      },
      {
        "verse": "16",
        "text": "Aki elnyomja a nincstelent, hogy maga gyarapodjék, és a gazdagnak ad, egyszer majd ínségre jut."
      },
      {
        "verse": "17",
        "text": "Fordítsd ide füledet, hallgasd a bölcsek szavait, és figyeljen elméd tudományomra! "
      },
      {
        "verse": "18",
        "text": "Mert gyönyörűséget szerez, ha őrzöd azokat magadban, ajkadon is állandóan ott lesznek. "
      },
      {
        "verse": "19",
        "text": "Legyen az  Úrban bizodalmad, ezt tanítom ma neked, bizony, neked! "
      },
      {
        "verse": "20",
        "text": "Már előbb is írtam neked tanácsokat és tudnivalókat, "
      },
      {
        "verse": "21",
        "text": "tanítva téged arra, hogy ezek valóban igaz mondások, hogy igaz mondásokkal felelhess annak, aki küldött. "
      },
      {
        "verse": "22",
        "text": "Ne rabold ki a szegényt, mivel szegény ő, és ne tipord el a nincstelent a kapuban! "
      },
      {
        "verse": "23",
        "text": "Mert az  Úr perli perüket, és fosztogatóikat megfosztja életüktől. "
      },
      {
        "verse": "24",
        "text": "Ne tarts barátságot a haragos természetűvel, és ne járj együtt a heveskedővel, "
      },
      {
        "verse": "25",
        "text": "mert megszokod ösvényeit, és magadnak állítasz csapdát! "
      },
      {
        "verse": "26",
        "text": "Ne tartozz azok közé, akik kezet adnak, és adósságért kezességet vállalnak! "
      },
      {
        "verse": "27",
        "text": "Miért vegyék el alólad fekvőhelyedet is, ha nem lesz miből fizetned? "
      },
      {
        "verse": "28",
        "text": "Ne mozdítsd el az ősi határt, amelyet őseid jelöltek ki! "
      },
      {
        "verse": "29",
        "text": "Akiről azt látják, hogy ügyesen dolgozik, az biztosan a királyok szolgálatába fog állni, nem marad az alacsony rangúak szolgája."
      }
    ]
  },
  {
    "chapter": 23,
    "verses": [
      {
        "verse": "1",
        "text": "Ha uralkodóval együtt ülsz le enni, jól gondold meg, mi van előtted, "
      },
      {
        "verse": "2",
        "text": "mert ha telhetetlen vagy, kést tettél a torkodra! "
      },
      { "verse": "3", "text": "Ne kívánd jó falatjait, mert csalétek az! " },
      {
        "verse": "4",
        "text": "Ne fáradj azon, hogy meggazdagodj, a magad belátásából hagyd abba! "
      },
      {
        "verse": "5",
        "text": "Alig száll rá tekinteted, már nincs meg, mert gyorsan szárnya támad, az ég felé repül, mint a saskeselyű. "
      },
      {
        "verse": "6",
        "text": "Ne edd az irigy ember kenyerét, és ne kívánd jó falatjait, "
      },
      {
        "verse": "7",
        "text": "mert olyan ő, mint aki számolgat magában: Egyél, igyál! – mondja neked, de nem szívesen. "
      },
      {
        "verse": "8",
        "text": "Megevett falatodat ki fogod hányni, és kedves szavaidat elvesztegeted. "
      },
      {
        "verse": "9",
        "text": "Az ostoba füle hallatára ne beszélj, mert csak megveti okos szavaidat. "
      },
      {
        "verse": "10",
        "text": "Ne mozdítsd el az ősi határt, ne orozd el az árvák mezejét! "
      },
      {
        "verse": "11",
        "text": "Mert megváltójuk erős: ő perli majd perüket veled. "
      },
      {
        "verse": "12",
        "text": "Szívleld meg az intést, és hallgass az okos beszédre! "
      },
      {
        "verse": "13",
        "text": "Ne sajnáld megfenyíteni a gyermeket, nem hal bele, ha megvered bottal. "
      },
      {
        "verse": "14",
        "text": "Te csak bottal vered meg, de lelkét a holtak hazájától mented meg. "
      },
      {
        "verse": "15",
        "text": "Fiam, ha bölcs a szíved, örül az én szívem is. "
      },
      { "verse": "16", "text": "Vigad a bensőm, ha ajkad őszintén szól. " },
      {
        "verse": "17",
        "text": "Ne irigyelje szíved a vétkeseket, inkább az  Urat féld mindennap, "
      },
      {
        "verse": "18",
        "text": "mert van még jövendő, és reménységed nem semmisül meg. "
      },
      {
        "verse": "19",
        "text": "Hallgass rám, fiam, légy bölcs, és irányítsd szíved a helyes útra! "
      },
      {
        "verse": "20",
        "text": "Ne tarts a bor mellett dőzsölőkkel, se a falánk húsevőkkel! "
      },
      {
        "verse": "21",
        "text": "Mert a dőzsölő és a falánk elszegényedik, és rongyokba öltöztet a sok alvás. "
      },
      {
        "verse": "22",
        "text": "Hallgass apádra, ő nemzett téged, és ne vesd meg anyádat, ha megöregszik! "
      },
      {
        "verse": "23",
        "text": "Vedd meg, és ne add el az igazságot, a bölcsességet, az intést és az értelmet! "
      },
      {
        "verse": "24",
        "text": "Vígan örvendezik az igaznak az apja, és aki bölcset nemzett, örül annak. "
      },
      {
        "verse": "25",
        "text": "Örüljön apád és anyád, vigadjon, aki szült téged! "
      },
      {
        "verse": "26",
        "text": "Add nekem a szívedet, fiam, és tartsd szemed előtt utaimat! "
      },
      {
        "verse": "27",
        "text": "Mély verem a parázna nő, és szoros kút az idegen asszony. "
      },
      {
        "verse": "28",
        "text": "Úgy leselkedik, mint egy rabló, és szaporítja a hűtlen emberek számát. "
      },
      {
        "verse": "29",
        "text": "Kinek jaj? Kinek fáj? Kivel veszekednek? Kinek van gondja? Kit vernek véresre hiába? Kinek zavaros a szeme? "
      },
      {
        "verse": "30",
        "text": "Azoknak, akik bor mellett mulatnak, és a fűszeres bort kóstolgatni járnak. "
      },
      {
        "verse": "31",
        "text": "Ne nézd a bort, hogyan vöröslik, hogyan gyöngyözik a pohárban. Bizony simán lecsúszik az! "
      },
      {
        "verse": "32",
        "text": "De végül megcsíp, mint a kígyó, megmar, mint a vipera. "
      },
      {
        "verse": "33",
        "text": "Szemed zavaros dolgokat lát, te magad pedig összevissza beszélsz. "
      },
      {
        "verse": "34",
        "text": "És olyan leszel, mint aki lefeküdt a tenger közepén, vagy mint aki az árbockosárban fekszik. "
      },
      {
        "verse": "35",
        "text": "Ütöttek engem, de nem fájt, vertek, de nem tudtam róla! Amint fölébredek, folytatom, ugyanezt keresem."
      }
    ]
  },
  {
    "chapter": 24,
    "verses": [
      {
        "verse": "1",
        "text": "Ne irigyeld a rossz embereket, és ne kívánj velük lenni! "
      },
      {
        "verse": "2",
        "text": "Mert pusztításon töpreng a szívük, és bántó, amit beszél az ajkuk. "
      },
      {
        "verse": "3",
        "text": "Bölcsesség építi a házat, értelem szilárdítja meg, "
      },
      {
        "verse": "4",
        "text": "és ismeret tölti meg a szobákat mindenféle drága és kedves értékkel. "
      },
      {
        "verse": "5",
        "text": "A bölcs férfi erős, és a tudós ember nagy erejű. "
      },
      {
        "verse": "6",
        "text": "Megfontoltság kell a háborúhoz, és segítséget jelent a sok tanácsadó. "
      },
      {
        "verse": "7",
        "text": "Magas a bolondnak a bölcsesség: ne nyissa ki száját a kapuban! "
      },
      {
        "verse": "8",
        "text": "Aki gonosz tettet tervez, azt alattomos embernek hívják. "
      },
      {
        "verse": "9",
        "text": "Az alattomos bolondság vétek, és utálják az emberek a csúfolódót. "
      },
      {
        "verse": "10",
        "text": "A nyomorúság idején kiderül, hogy erős-e az, aki annak mondja magát. "
      },
      {
        "verse": "11",
        "text": "Mentsd meg azokat, akiket halálra visznek, és ne fordulj el azoktól, akiket a vesztőhelyre hurcolnak! "
      },
      {
        "verse": "12",
        "text": "Ha azt mondanád, hogy erről nem tudunk, az, aki a szíveket vizsgálja, beléd lát, és aki lelkedet őrzi, ismer; ő megfizet az embernek cselekedete szerint. "
      },
      {
        "verse": "13",
        "text": "Egyél, fiam, mézet, mert jó, és a lépes méz édes az ínyednek. "
      },
      {
        "verse": "14",
        "text": "Tudd meg hát, hogy ilyen a bölcsesség a lelkednek: ha megtalálod, van jövendőd, és reménységed nem semmisül meg. "
      },
      {
        "verse": "15",
        "text": "Ne ólálkodj, te bűnös, az igaz lakóhelyénél, ne pusztítsd el nyugvóhelyét! "
      },
      {
        "verse": "16",
        "text": "Mert ha hétszer elesik is az igaz, mégis fölkel, de a bűnösök elbuknak a bajban. "
      },
      {
        "verse": "17",
        "text": "Ha elesik ellenséged, ne örülj, és ha elbukik, ne vigadjon a szíved, "
      },
      {
        "verse": "18",
        "text": "mert az  Úr meglátja, rosszallja, és elfordítja haragját róla. "
      },
      {
        "verse": "19",
        "text": "Ne haragudj a gonosztevőkre, ne irigyeld a bűnösöket! "
      },
      {
        "verse": "20",
        "text": "Mert nincs jövője a gonosznak, a bűnösök mécsese kialszik. "
      },
      {
        "verse": "21",
        "text": "Fiam, féld az  Urat és a királyt, és felforgatók közé ne keveredj! "
      },
      {
        "verse": "22",
        "text": "Mert hirtelen támad rájuk a veszedelem, és ki tudja: kettőjüktől milyen pusztulás jön?"
      },
      {
        "verse": "23",
        "text": "Ezek is a bölcsek mondásai: Nem jó a személyválogatás a törvénykezésben. "
      },
      {
        "verse": "24",
        "text": "Aki igaznak mondja a bűnöst, azt átkozzák a népek, és kárhoztatják a nemzetek. "
      },
      {
        "verse": "25",
        "text": "De akik igazságot szolgáltatnak: jó dolguk lesz, és gazdag áldás száll rájuk. "
      },
      { "verse": "26", "text": "Ajkakat csókol az, aki helyes választ ad. " },
      {
        "verse": "27",
        "text": "Lásd el kinti tennivalódat, és végezd el mezei munkádat, azután építsd házadat! "
      },
      {
        "verse": "28",
        "text": "Ne tanúskodj ok nélkül felebarátod ellen: miért szednéd rá beszédeddel? "
      },
      {
        "verse": "29",
        "text": "Ne mondd: Ahogy ő bánt velem, én is úgy bánok vele, megfizetek mindenkinek cselekedete szerint! "
      },
      {
        "verse": "30",
        "text": "Elmentem a lusta ember földje mellett, és az esztelen ember szőlője mellett, "
      },
      {
        "verse": "31",
        "text": "és láttam, hogy egészen fölverte a gaz, színét elfedte a gyom, és kőkerítése összedőlt. "
      },
      {
        "verse": "32",
        "text": "Amikor ezt láttam, elgondolkoztam, elnéztem, és ezt az okulást szereztem: "
      },
      {
        "verse": "33",
        "text": "Még egy kis alvás, egy kis szunnyadás, összetett kézzel fekvés: "
      },
      {
        "verse": "34",
        "text": "így tör rád a szegénység, mint az útonálló, és a szűkölködés, mint egy fegyveres ember."
      }
    ]
  },
  {
    "chapter": 25,
    "verses": [
      {
        "verse": "1",
        "text": "Ezek is Salamon példabeszédei, amelyeket Ezékiásnak, Júda királyának emberei gyűjtöttek össze: "
      },
      {
        "verse": "2",
        "text": "Isten dicsősége az, hogy a dolgokat elrejti. A királyok dicsősége az, hogy a dolgokat kikutatják. "
      },
      {
        "verse": "3",
        "text": "Az ég magassága, a föld mélysége és a királyok szíve kikutathatatlan. "
      },
      {
        "verse": "4",
        "text": "Távolítsd el az ezüstből a salakot: az ötvös edényt készít belőle. "
      },
      {
        "verse": "5",
        "text": "Távolítsd el a bűnöst a király elől, és trónját megerősíti az igazság. "
      },
      {
        "verse": "6",
        "text": "Ne tetszelegj a király előtt, és az előkelők helyére ne állj, "
      },
      {
        "verse": "7",
        "text": "mert jobb, ha azt mondják neked, hogy jöjj előbbre, mint ha megaláznak egy előkelő előtt, akit magad is látsz! "
      },
      {
        "verse": "8",
        "text": "Ne állj ki elhamarkodottan, amikor perelsz, mert mit csinálsz majd a végén, ha ellenfeled megszégyenít? "
      },
      {
        "verse": "9",
        "text": "A magad perét pereld ellenfeleddel, de a más titkát ne fedd föl, "
      },
      {
        "verse": "10",
        "text": "mert aki hallja, szidalmaz téged, és rágalmazásod nem vonhatod vissza! "
      },
      {
        "verse": "11",
        "text": "Mint az aranyalma ezüsttányéron, olyan a helyén mondott ige. "
      },
      {
        "verse": "12",
        "text": "Mint az aranyfüggő és a színarany ékszer, olyan a bölcs feddés a szófogadó fülnek. "
      },
      {
        "verse": "13",
        "text": "Mint hűsítő hóesés aratás idején, olyan a megbízható követ azoknak, akik küldik, mert felüdíti urai lelkét. "
      },
      {
        "verse": "14",
        "text": "Felhő és szél eső nélkül: ilyen az, aki meg nem adott ajándékkal dicsekszik. "
      },
      {
        "verse": "15",
        "text": "Türelemmel a fejedelmet is rá lehet beszélni, és a szelíd szó a csökönyösséget is megtöri. "
      },
      {
        "verse": "16",
        "text": "Ha mézet találsz, egyél, amennyi jólesik, de túl sokat ne egyél, mert kihányod! "
      },
      {
        "verse": "17",
        "text": "Ritkán tedd lábadat felebarátod házába, mert megsokallja, és meggyűlöl. "
      },
      {
        "verse": "18",
        "text": "Pöröly, kard és éles nyíl az olyan ember, aki hamisan tanúskodik felebarátja ellen. "
      },
      {
        "verse": "19",
        "text": "Mint a rossz fog és a tántorgó láb, olyan lesz a hűtlenek bizakodása a nyomorúság idején. "
      },
      {
        "verse": "20",
        "text": "Mint aki leveti ruháját hideg időben, vagy mint aki ecetet kever lúggal, olyan az, aki a rosszkedvű ember előtt dalol. "
      },
      {
        "verse": "21",
        "text": "Ha éhezik, aki gyűlöl téged, adj neki kenyeret, és ha szomjazik, adj neki vizet, "
      },
      {
        "verse": "22",
        "text": "mert parazsat gyűjtesz a fejére, az  Úr pedig visszafizeti, amit adtál. "
      },
      {
        "verse": "23",
        "text": "Az északi szél esőt szül, a suttogó nyelv pedig haragos arcot. "
      },
      {
        "verse": "24",
        "text": "Jobb a háztető sarkán lakni, mint zsémbes asszonnyal együtt a házban. "
      },
      {
        "verse": "25",
        "text": "Mint hideg víz a tikkadt embernek, olyan a messze földről kapott jó hír. "
      },
      {
        "verse": "26",
        "text": "Fölkavart forrás és romlott vizű kút: olyan az igaz, ha a bűnös előtt meginog. "
      },
      {
        "verse": "27",
        "text": "Sok mézet enni nem jó, és a nehéz dolgokat kutatni nehéz. "
      },
      {
        "verse": "28",
        "text": "Mint a város, amelynek csupa rés a kőfala, olyan az az ember, akinek nincs önuralma. "
      }
    ]
  },
  {
    "chapter": 26,
    "verses": [
      {
        "verse": "1",
        "text": "Mint hó a nyárhoz és eső az aratáshoz, úgy nem illik az ostobához a dicsőség. "
      },
      {
        "verse": "2",
        "text": "Ahogyan elszáll a madár, és elrepül a fecske, úgy az ok nélküli átok sem teljesül. "
      },
      {
        "verse": "3",
        "text": "Ostor való a lónak, zabla a szamárnak, és bot az ostobák hátának. "
      },
      {
        "verse": "4",
        "text": "Ne felelj az ostobának a bolondságához illően, mert magad is hasonló leszel hozzá! "
      },
      {
        "verse": "5",
        "text": "Felelj meg az ostobának a bolondságához illően, hogy ne tarthassa magát bölcsnek. "
      },
      {
        "verse": "6",
        "text": "Lábát vágja le, és erőszakot szenved, aki ostobával küld üzenetet. "
      },
      {
        "verse": "7",
        "text": "Példázatot mond az ostoba: csak annyit ér az, mint bénának a lába. "
      },
      {
        "verse": "8",
        "text": "Mint aki követ tesz a parittyába, úgy jár az, aki tiszteletet ad az ostobának. "
      },
      {
        "verse": "9",
        "text": "Beleakad a tövis a részeg kezébe, meg a példázat is az ostoba szájába. "
      },
      {
        "verse": "10",
        "text": "Mint egy íjász, aki mindenkit megsebez, olyan az, aki ostobát vagy csavargókat fogad fel. "
      },
      {
        "verse": "11",
        "text": "Ahogyan a kutya visszatér okádására, úgy ismétli meg bolondságát az ostoba. "
      },
      {
        "verse": "12",
        "text": "Láttál olyan embert, aki bölcsnek tartja magát? Több reményt fűzhetsz az ostobához, mint hozzá. "
      },
      {
        "verse": "13",
        "text": "Ezt mondja a rest: Ragadozó van az úton, oroszlán jár a tereken! "
      },
      {
        "verse": "14",
        "text": "Forog az ajtó a sarkán, a rest meg az ágyán. "
      },
      {
        "verse": "15",
        "text": "Belenyújtja a rest a kezét a tálba, de arra is lusta, hogy a szájához vigye. "
      },
      {
        "verse": "16",
        "text": "Bölcsebbnek tartja magát a rest hét olyannál, aki értelmesen felel. "
      },
      {
        "verse": "17",
        "text": "Kóbor kutyát ragad fülön, aki olyan perbe avatkozik, amihez semmi köze. "
      },
      {
        "verse": "18",
        "text": "Mint az eszeveszett ember, aki tüzes és halálos nyilakat lövöldöz, "
      },
      {
        "verse": "19",
        "text": "olyan az, aki becsapja felebarátját, és aztán így szól: Hiszen csak tréfáltam! "
      },
      {
        "verse": "20",
        "text": "Ha elfogy a fa, kialszik a tűz, ha nincs rágalmazó, megszűnik a viszály. "
      },
      {
        "verse": "21",
        "text": "A szén parázslik, a fa lángol, a viszálykodó ember pedig perpatvart szít. "
      },
      {
        "verse": "22",
        "text": "A rágalmazó szavai, mint a jó falatok, behatolnak a test belsejébe. "
      },
      {
        "verse": "23",
        "text": "Az ezüstmáz bevonja az agyagedényt, a sima ajak pedig a gonosz szívet. "
      },
      {
        "verse": "24",
        "text": "Beszédével álcázza szándékát a gyűlölködő, míg magában alattomosságot gondol. "
      },
      {
        "verse": "25",
        "text": "Ha kedvesen szól, ne higgy neki, mert csordultig van a szíve utálatossággal! "
      },
      {
        "verse": "26",
        "text": "El lehet takarni a gyűlöletet csalással, de lelepleződik a gonoszság a gyülekezetben. "
      },
      {
        "verse": "27",
        "text": "Aki vermet ás, beleesik, és aki követ dob el, arra esik vissza. "
      },
      {
        "verse": "28",
        "text": "A hazug nyelvű gyűlöli azt, akit eltiport, és a sima szájú bukást idéz elő."
      }
    ]
  },
  {
    "chapter": 27,
    "verses": [
      {
        "verse": "1",
        "text": "Ne dicsekedj a holnapi nappal, mert nem tudod, mit hoz az a nap! "
      },
      {
        "verse": "2",
        "text": "Más dicsérjen téged, ne a te szájad, az idegen, és ne a te ajkad! "
      },
      {
        "verse": "3",
        "text": "Súlyos a kő, és nehéz a homok, de a bolond bosszantása mindkettőnél nehezebb. "
      },
      {
        "verse": "4",
        "text": "Kegyetlen indulat a túláradó harag, de ki állhat meg a féltékenységgel szemben? "
      },
      { "verse": "5", "text": "Jobb a nyílt feddés a titkolt szeretetnél. " },
      {
        "verse": "6",
        "text": "Jó szándékúak a baráttól kapott sebek, de csalárd a gyűlölködő csókja. "
      },
      {
        "verse": "7",
        "text": "Az, aki jóllakott, a lépes mézet is eltapossa, de az éhes embernek még a keserű is édes. "
      },
      {
        "verse": "8",
        "text": "Mint a madár, amely elhagyja fészkét, olyan az az ember, aki elhagyja lakóhelyét. "
      },
      {
        "verse": "9",
        "text": "Az olaj és a jó illat vidámít, de a jó barát lélekből jövő tanácsa is. "
      },
      {
        "verse": "10",
        "text": "Barátodat és apád barátját ne hagyd cserben! Ne menj testvéred házába, mikor bajban vagy! Többet ér a közeli szomszéd a távoli testvérnél. "
      },
      {
        "verse": "11",
        "text": "Légy bölcs, fiam, és vidíts fel engem, hogy megfelelhessek annak, aki gyaláz. "
      },
      {
        "verse": "12",
        "text": "Ha az okos látja a veszedelmet, elrejtőzik, az együgyűek pedig belekeverednek, és megjárják. "
      },
      {
        "verse": "13",
        "text": "Vedd el ruháját, mert kezességet vállalt másért, és zálogold meg az idegenért! "
      },
      {
        "verse": "14",
        "text": "Aki kora reggel nagy hangon áldja felebarátját, átoknak veszik azt tőle. "
      },
      {
        "verse": "15",
        "text": "A záporeső idején csepegő háztető és a zsémbes asszony egyformák: "
      },
      {
        "verse": "16",
        "text": "aki feltartóztatja, szelet tartóztat fel, és jobbjával olajat fog meg. "
      },
      {
        "verse": "17",
        "text": "Vassal formálják a vasat, és egyik ember formálja a másikat. "
      },
      {
        "verse": "18",
        "text": "Aki a fügefát gondozza, az eszi a gyümölcsét, és aki gondoskodik uráról, azt megbecsülik. "
      },
      {
        "verse": "19",
        "text": "Ahogyan a víz tükrözi az arcot, úgy tükröződik a szívben az ember. "
      },
      {
        "verse": "20",
        "text": "Amilyen telhetetlen a halál és az enyészet helye, éppoly telhetetlen az emberi szem. "
      },
      {
        "verse": "21",
        "text": "Ami az ezüstnek az olvasztótégely és az aranynak az olvasztókemence, az az embernek a jó hírneve. "
      },
      {
        "verse": "22",
        "text": "Ha apróra töröd is a bolondot mozsárban, mozsártörővel, akkor sem megy ki belőle a bolondság. "
      },
      {
        "verse": "23",
        "text": "Ismerd meg juhaidat egyenként, törődj gondosan a nyájakkal, "
      },
      {
        "verse": "24",
        "text": "mert a kincs nem marad meg örökké, sem az ékszer nemzedékről nemzedékre! "
      },
      {
        "verse": "25",
        "text": "Amikor behordják a szénát, és a fű kizöldül újra, mikor begyűjtik a hegyekről a takarmányt, "
      },
      {
        "verse": "26",
        "text": "akkor a bárányokért ruhát, a kecskékért mezőt vehetsz; "
      },
      {
        "verse": "27",
        "text": "és lesz elég kecsketejed eledelre, házad népe eledelére és szolgálóid megélhetésére."
      }
    ]
  },
  {
    "chapter": 28,
    "verses": [
      {
        "verse": "1",
        "text": "Futnak a bűnösök, ha nem üldözik is őket, de az igazak biztosnak érzik magukat, mint egy oroszlán. "
      },
      {
        "verse": "2",
        "text": "Sok a vezető, ha pártütés van az országban, míg egy értelmes és okos ember soká fenntartja a rendet. "
      },
      {
        "verse": "3",
        "text": "Ha szegény ember a nincstelenek elnyomója, olyan az, mint a felhőszakadás, mely után nincs kenyér. "
      },
      {
        "verse": "4",
        "text": "Akik elhanyagolják a tanítást, dicsérik a bűnösöket, de akik megfogadják a tanítást, ellenük támadnak. "
      },
      {
        "verse": "5",
        "text": "A rossz emberek nem értik meg a törvényt, de akik keresik az  Urat, egészen megértik. "
      },
      {
        "verse": "6",
        "text": "Jobb a feddhetetlenül élő szegény annál, aki gazdag, de görbe utakon jár. "
      },
      {
        "verse": "7",
        "text": "Aki ügyel a tanításra, értelmes fiú az, de aki a dőzsölőkkel tart, szégyent hoz apjára. "
      },
      {
        "verse": "8",
        "text": "Aki kamattal és uzsorával gyarapítja vagyonát, annak gyűjt, aki könyörül a nincsteleneken. "
      },
      {
        "verse": "9",
        "text": "Aki elfordítja a fülét, és nem hallgat a tanításra, annak még az imádsága is utálatos. "
      },
      {
        "verse": "10",
        "text": "Aki a becsületeseket rossz útra csábítja, maga esik a verembe, de a feddhetetlenekre szép örökség vár. "
      },
      {
        "verse": "11",
        "text": "A gazdag ember bölcsnek tartja magát, de a nincstelen, ha értelmes, átlát rajta. "
      },
      {
        "verse": "12",
        "text": "Ha az igazak vigadnak, az nagy dicsőséget jelent, ha a bűnösök kerülnek felül, keresni kell az embereket. "
      },
      {
        "verse": "13",
        "text": "Aki takargatja vétkeit, annak nem lesz jó vége, aki pedig megvallja és elhagyja, az irgalmat nyer. "
      },
      {
        "verse": "14",
        "text": "Boldog ember, aki mindig istenfélő, de a kemény szívű bajba esik. "
      },
      {
        "verse": "15",
        "text": "Olyan a szegény népen uralkodó bűnös, mint a morgó oroszlán és az éhes medve. "
      },
      {
        "verse": "16",
        "text": "Ha esztelen a fejedelem, nagy lesz az elnyomás, de ha gyűlöli a nyerészkedést, hosszú ideig él. "
      },
      {
        "verse": "17",
        "text": "Akit vérontás bűne terhel, hadd fusson a sírig, ne segíts neki! "
      },
      {
        "verse": "18",
        "text": "Aki feddhetetlenül él, az segítséget kap, de aki görbe utakon jár, egyszer csak elbukik. "
      },
      {
        "verse": "19",
        "text": "Aki műveli a földjét, annak elég kenyér jut, de aki hiábavalóságokat hajhász, annak szegénység jut. "
      },
      {
        "verse": "20",
        "text": "A megbízható ember bőven kap áldást, de aki gyorsan akar meggazdagodni, nem marad büntetlenül. "
      },
      {
        "verse": "21",
        "text": "A személyválogatás nem jó dolog, egy falat kenyérért is vétekbe viheti az embert. "
      },
      {
        "verse": "22",
        "text": "Gyorsan akar gazdagságra jutni a kapzsi, de nem tudja, hogy ínségbe jut. "
      },
      {
        "verse": "23",
        "text": "Aki figyelmezteti az embereket, az végül kedvesebb lesz annál, aki csak hízeleg. "
      },
      {
        "verse": "24",
        "text": "Aki meglopja apját és anyját, és azt gondolja, hogy az nem bűn, cinkosa az a gonosztevőnek. "
      },
      {
        "verse": "25",
        "text": "A telhetetlen ember viszályt szít, de aki az  Úrban bízik, az gyarapodik. "
      },
      {
        "verse": "26",
        "text": "Aki a maga eszében bízik, ostoba, de aki bölcsen él, az megmenekül. "
      },
      {
        "verse": "27",
        "text": "Nem fog szűkölködni az, aki ad a szegénynek, de aki elfordítja tőle tekintetét, azt sok átok éri. "
      },
      {
        "verse": "28",
        "text": "Ha fölemelkednek a bűnösök, elrejtőzik az ember, de ha azok elpusztulnak, sokan lesznek az igazak."
      }
    ]
  },
  {
    "chapter": 29,
    "verses": [
      {
        "verse": "1",
        "text": "Aki a fenyítés ellenére is nyakas marad, hirtelen gyógyíthatatlanul összetörik. "
      },
      {
        "verse": "2",
        "text": "Ha az igazak jutnak hatalomra, örül a nép, de ha a bűnösök uralkodnak, nyög a nép. "
      },
      {
        "verse": "3",
        "text": "Aki szereti a bölcsességet, örömet szerez apjának, de aki paráznákkal barátkozik, elpazarolja vagyonát. "
      },
      {
        "verse": "4",
        "text": "Igazsággal tartja fenn országát a király, de ha ajándékot fogad el, romba dönti azt. "
      },
      {
        "verse": "5",
        "text": "Aki hízeleg felebarátjának, hálót vet annak lába elé. "
      },
      {
        "verse": "6",
        "text": "A gonosz embert csapdába juttatja vétke, az igaz pedig ujjongva örül. "
      },
      {
        "verse": "7",
        "text": "Az igaz megérti a nincstelenek ügyét, a bűnös azonban nem tudja megérteni. "
      },
      {
        "verse": "8",
        "text": "Az öntelt emberek fellázítják a várost, a bölcsek pedig lecsillapítják a haragot. "
      },
      {
        "verse": "9",
        "text": "A bölcs ember vitatkozik az ostobával, az pedig hol háborog, hol nevet: nem marad nyugton. "
      },
      {
        "verse": "10",
        "text": "A vérszomjas emberek gyűlölik a feddhetetlent, a becsületesek pedig gondoskodnak róla. "
      },
      {
        "verse": "11",
        "text": "Egész indulatát szabadjára ereszti az ostoba, de a bölcs végül is lecsendesíti. "
      },
      {
        "verse": "12",
        "text": "Ha az uralkodó hallgat a hazug beszédre, minden szolgája bűnössé válik. "
      },
      {
        "verse": "13",
        "text": "A szegény és a zsarnok egymás mellett élnek, de mindkettő az  Úrtól kapta a szeme világát. "
      },
      {
        "verse": "14",
        "text": "Ha a király igazságosan ítéli a nincsteleneket, trónja mindvégig szilárdan áll. "
      },
      {
        "verse": "15",
        "text": "A bot és a fenyítés bölccsé tesz, de a kényeztetett gyermek szégyent hoz anyjára. "
      },
      {
        "verse": "16",
        "text": "Sok ott a bűn, ahol sok a bűnös, de az igazak meglátják azok bukását. "
      },
      {
        "verse": "17",
        "text": "Fegyelmezd fiadat, akkor nyugodt lehetsz felőle, sőt örömöt találsz benne. "
      },
      {
        "verse": "18",
        "text": "Ha nincs kijelentés, elvadul a nép, de boldog lesz, ha megfogadja a tanítást. "
      },
      {
        "verse": "19",
        "text": "Puszta szóból nem okul a szolga, még ha megérti, akkor sem ad rá semmit. "
      },
      {
        "verse": "20",
        "text": "Láttál-e már elhamarkodott beszédű embert? Több reményt fűzhetsz az ostobához, mint hozzá. "
      },
      {
        "verse": "21",
        "text": "Aki gyermekkorától fogva kényezteti szolgáját, a végén nem bír vele. "
      },
      {
        "verse": "22",
        "text": "A haragos ember viszályt szít, az indulatos ember sok bűnt követ el. "
      },
      {
        "verse": "23",
        "text": "Megalázza kevélysége az embert, az alázatos lelkűt pedig tisztelet övezi. "
      },
      {
        "verse": "24",
        "text": "Aki a tolvajjal tart, önmaga ellensége, és az is, aki átkozódást hall, de nem jelenti. "
      },
      {
        "verse": "25",
        "text": "Az emberektől való rettegés csapdába ejt, de aki az  Úrban bízik, az oltalmat talál. "
      },
      {
        "verse": "26",
        "text": "Sokan igyekeznek az uralkodó elé, pedig az  Úr szolgáltat igazságot az embernek. "
      },
      {
        "verse": "27",
        "text": "Utálják az igazak az álnok embert, a bűnös meg a helyes úton járót utálja."
      }
    ]
  },
  {
    "chapter": 30,
    "verses": [
      {
        "verse": "1",
        "text": "Ágúrnak, a masszái Jáke fiának beszéde. Így szólt ez a férfi: Elfáradtam, Istenem! Elfáradtam, Istenem! Végem van! "
      },
      {
        "verse": "2",
        "text": "Mert minden embernél tudatlanabb vagyok, nincs emberhez illő értelmem. "
      },
      {
        "verse": "3",
        "text": "Nem tanultam bölcsességet, és nem ismerem a Szentnek tudományát: "
      },
      {
        "verse": "4",
        "text": "Ki ment fel az égbe, és ki szállott le onnan? Ki szedte össze markába a szelet, ki kötötte köntösébe a vizet? Ki határozta meg az egész föld határát? Talán tudod, hogy mi a neve, vagy mi a fiának a neve? "
      },
      {
        "verse": "5",
        "text": "Istennek minden szava színigaz, pajzsa ő a hozzá menekülőknek. "
      },
      {
        "verse": "6",
        "text": "Ne tégy hozzá szavaihoz semmit, mert megcáfol, és hazugságban maradsz! "
      },
      {
        "verse": "7",
        "text": "Két dolgot kérek tőled, mielőtt meghalok, ne tagadd meg tőlem: "
      },
      {
        "verse": "8",
        "text": "Óvj meg a hiábavaló és hazug beszédtől! Se szegénységet, se gazdagságot ne adj nekem! Adj annyi eledelt, amennyi szükséges, "
      },
      {
        "verse": "9",
        "text": "hogy jóllakva meg ne tagadjalak, és ne mondjam: Kicsoda az  Úr? El se szegényedjek, hogy ne lopjak, és ne gyalázzam Istenem nevét! "
      },
      {
        "verse": "10",
        "text": "Ne rágalmazd a szolgát ura előtt, mert megátkoz, és bűnhődni fogsz! "
      },
      {
        "verse": "11",
        "text": "Micsoda népség az, amely átkozza apját, és anyját nem áldja! "
      },
      {
        "verse": "12",
        "text": "Micsoda népség az, amely tisztának tartja magát, pedig ki sem mosták szennyéből! "
      },
      {
        "verse": "13",
        "text": "Micsoda népség az, a mely kevély szemű és fennhéjázó tekintetű! "
      },
      {
        "verse": "14",
        "text": "Micsoda népség az, amelynek fogai kardok és agyarai kések! Megennék a nincsteleneket a földön, a szegényeket az emberek között!"
      },
      {
        "verse": "15",
        "text": "A piócának két lánya van: add ide, add ide! Ez a három nem lakik jól, sőt négy nem mondja, hogy elég: "
      },
      {
        "verse": "16",
        "text": "a holtak hazája és a meddő asszony, a föld, mely sohasem telik el vízzel és a tűz, mely nem mondja, hogy elég. "
      },
      {
        "verse": "17",
        "text": "Aki gúnyolja apját, vagy engedetlenül megveti anyját, annak szemét kivájják a patak menti hollók, és megeszik a saskeselyűk. "
      },
      {
        "verse": "18",
        "text": "Ez a három dolog csodálatos előttem, sőt négy dolgot nem értek: "
      },
      {
        "verse": "19",
        "text": "a sasmadár útját az égen, a kígyó útját a kősziklán, a hajó útját a mély tengeren és a férfi útját a nővel. "
      },
      {
        "verse": "20",
        "text": "Ilyen a házasságtörő nő útja: eszik, aztán megtörli a száját, és ezt mondja: Nem tettem semmi rosszat! "
      },
      {
        "verse": "21",
        "text": "Három dolog miatt rendül meg a föld, sőt négyet nem bír elviselni: "
      },
      {
        "verse": "22",
        "text": "ha a szolgából király lesz, ha a bolond teleeszi magát, "
      },
      {
        "verse": "23",
        "text": "ha a megvetett nő férjhez megy, és ha a szolgálóleány úrnője örökébe lép. "
      },
      {
        "verse": "24",
        "text": "Van négy kicsiny állat a földön, amelyek mégis nagyon okosak: "
      },
      {
        "verse": "25",
        "text": "nem erős a hangyák népe, mégis beszerzik nyáron az eledelüket. "
      },
      {
        "verse": "26",
        "text": "Nem hatalmas a mormoták népe, mégis sziklák közt építenek házat. "
      },
      {
        "verse": "27",
        "text": "Nincs királyuk a sáskáknak, mégis rendezetten vonulnak mindnyájan. "
      },
      {
        "verse": "28",
        "text": "Kézzel is megfogható a gyík, mégis ott van a királyi palotákban. "
      },
      {
        "verse": "29",
        "text": "Ez a három lépked szépen, sőt négynek szép a járása: "
      },
      {
        "verse": "30",
        "text": "az oroszlán a legerősebb állat, mely nem riad vissza senkitől, "
      },
      {
        "verse": "31",
        "text": "a fölingerelt ló meg a kecskebak és a hadserege élén álló király. "
      },
      {
        "verse": "32",
        "text": "Ha fennhéjázásból bolondságot követtél el, és rájöttél, tedd kezedet a szádra! "
      },
      {
        "verse": "33",
        "text": "Ha tejfölt köpülnek, vaj lesz belőle, ha az orrot erősen fújják, vér jön belőle, és ha haragot szítanak, perpatvar lesz belőle."
      }
    ]
  },
  {
    "chapter": 31,
    "verses": [
      {
        "verse": "1",
        "text": "Lemúél masszái király beszéde, amelyre anyja tanította. "
      },
      {
        "verse": "2",
        "text": "Mit mondjak, fiam, méhemnek gyermeke, akiért fogadalmat tettem? "
      },
      {
        "verse": "3",
        "text": "Ne vesztegesd erődet nőkre, ne járj azokhoz, akik királyokat rontanak meg! "
      },
      {
        "verse": "4",
        "text": "Lemúél! Nem illik a királyokhoz a borivás, nem illik az a királyokhoz, sem a fejedelmekhez a részegeskedés. "
      },
      {
        "verse": "5",
        "text": "Mert ha iszik, elfeledkezik a rendeletekről, és helytelenül ítélkezik a nincstelenek ügyében. "
      },
      {
        "verse": "6",
        "text": "Adjatok részegítő italt a veszendőnek, és bort az elkeseredett embernek. "
      },
      {
        "verse": "7",
        "text": "Igyék, hogy megfeledkezzék szegénységéről, és ne gondoljon tovább nyomorúságára. "
      },
      {
        "verse": "8",
        "text": "Nyisd meg szádat a némáért, a mulandó emberek ügyéért! "
      },
      {
        "verse": "9",
        "text": "Nyisd meg szádat, ítélkezz igazságosan, juttasd igazához a nincstelent és a szegényt!"
      },
      {
        "verse": "10",
        "text": "Derék asszonyt kicsoda találhat? Értéke sokkal drágább az igazgyöngynél. "
      },
      {
        "verse": "11",
        "text": "Ura szívből bízik benne, vagyona el nem fogy. "
      },
      {
        "verse": "12",
        "text": "Egész életén át javát munkálja urának, nem kárát. "
      },
      {
        "verse": "13",
        "text": "Szerez gyapjút és lent, és jókedvűen dolgozik kezével. "
      },
      {
        "verse": "14",
        "text": "Hasonló a kereskedők hajóihoz: távolból is hoz eledelt. "
      },
      {
        "verse": "15",
        "text": "Fölkel még éjjel, ételt ad háza népének, és rendelkezést szolgálóinak. "
      },
      {
        "verse": "16",
        "text": "Ha az a szándéka, mezőt vásárol, keze munkájával szőlőt telepít. "
      },
      { "verse": "17", "text": "Megkeményíti derekát, megfeszíti karjait. " },
      {
        "verse": "18",
        "text": "Érzi, milyen hasznos tevékenysége, éjjel sem alszik el mécsese. "
      },
      {
        "verse": "19",
        "text": "Ügyesen kezeli a rokkát, tenyerében tartja az orsót. "
      },
      {
        "verse": "20",
        "text": "Tenyerét megnyitja a nincstelen előtt, kezét nyújtja a szegénynek. "
      },
      {
        "verse": "21",
        "text": "Nem félti háza népét a hóeséskor sem, mert egész háza népe meleg ruhába öltözött. "
      },
      {
        "verse": "22",
        "text": "Színes szőtteseket készít magának, lenvászon és bíbor az öltözete. "
      },
      {
        "verse": "23",
        "text": "Férjét jól ismerik a városkapukban, ahol az ország véneivel ül együtt. "
      },
      {
        "verse": "24",
        "text": "Finom inget készít, és eladja, övet is ad el a kalmárnak. "
      },
      {
        "verse": "25",
        "text": "Erő és méltóság árad róla, és nevetve néz a holnap elé. "
      },
      {
        "verse": "26",
        "text": "Szája bölcsességre nyílik, és nyelve szeretetre tanít. "
      },
      {
        "verse": "27",
        "text": "Ügyel háza népe dolgaira, nem kenyere a semmittevés. "
      },
      {
        "verse": "28",
        "text": "Fölkelnek előtte fiai, és boldognak mondják, ura pedig így dicséri: "
      },
      {
        "verse": "29",
        "text": "Sok nő végez derék munkát, de te felülmúlod mindegyiket! "
      },
      {
        "verse": "30",
        "text": "Csalóka a báj, mulandó a szépség, de az  Urat félő asszony dicséretre méltó. "
      },
      {
        "verse": "31",
        "text": "Hadd élvezze munkája gyümölcsét, dicsérjék tetteiért minden helyen!"
      }
    ]
  }
]
