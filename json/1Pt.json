[
  {
    "chapter": 1,
    "verses": [
      {
        "verse": "1",
        "text": "Péter, Jézus Krisztus apostola Pontusz, Galácia, Kappadócia, Ázsia és Bitinia szórványában élő jövevényeknek, akik ki vannak választva"
      },
      {
        "verse": "2",
        "text": "az Atya Isten eleve elrendelése szerint a Lélek megszentelő munkája által az engedelmességre és a Jézus Krisztus vérével való meghintésre: Kegyelem és békesség adassék nektek bőségesen."
      },
      {
        "verse": "3",
        "text": "Áldott a mi Urunk Jézus Krisztus Istene és Atyja, aki nagy irgalmából újjászült minket Jézus Krisztusnak a halottak közül való feltámadása által élő reménységre,"
      },
      {
        "verse": "4",
        "text": "arra az el nem múló, szeplőtelen és hervadhatatlan örökségre, amely a mennyben van fenntartva számotokra."
      },
      {
        "verse": "5",
        "text": "Titeket pedig Isten hatalma őriz hit által az üdvösségre, amely készen áll arra, hogy nyilvánvalóvá legyen az utolsó időben."
      },
      {
        "verse": "6",
        "text": "Ezen örvendeztek, noha most, mivel így kellett lennie, egy kissé megszomorodtatok különféle kísértések között,"
      },
      {
        "verse": "7",
        "text": "hogy a ti megpróbált hitetek, amely sokkal értékesebb a veszendő, de tűzben kipróbált aranynál, Jézus Krisztus megjelenésekor méltónak bizonyuljon a dicséretre, a dicsőségre és a tisztességre."
      },
      {
        "verse": "8",
        "text": "Őt szeretitek, pedig nem láttátok, őbenne hisztek, bár most sem látjátok, és kimondhatatlan, dicsőült örömmel örvendeztek,"
      },
      {
        "verse": "9",
        "text": "mert elértétek hitetek célját, lelketek üdvösségét."
      },
      {
        "verse": "10",
        "text": "Ezt az üdvösséget keresték és kutatták a próféták, akik a nektek szánt kegyelemről prófétáltak,"
      },
      {
        "verse": "11",
        "text": "kutatva, hogy melyik vagy milyen időről tett kijelentést Krisztus bennük levő Lelke, amikor előre bizonyságot tett a Krisztusra váró szenvedésekről és az ezeket követő dicsőségről."
      },
      {
        "verse": "12",
        "text": "Ők azt a kijelentést kapták, hogy nem maguknak, hanem nektek szolgálnak azokkal, amikről most az evangélium hirdetői prédikálnak nektek a mennyből küldött Szentlélek által, és amikbe angyalok vágyakoznak beletekinteni."
      },
      {
        "verse": "13",
        "text": "Ezért tehát elméteket felkészítve legyetek józanok, és teljes bizonyossággal reménykedjetek abban a kegyelemben, amelyet Jézus Krisztus megjelenésekor kaptok."
      },
      {
        "verse": "14",
        "text": "Mint engedelmes gyermekek ne igazodjatok azokhoz a korábbi vágyaitokhoz, amelyek tudatlanságotok idején voltak bennetek,"
      },
      {
        "verse": "15",
        "text": "hanem – mivel ő, a Szent hívott el titeket – ti is szentek legyetek egész magatartásotokban,"
      },
      {
        "verse": "16",
        "text": "mert meg van írva: „Szentek legyetek, mert én szent vagyok.”"
      },
      {
        "verse": "17",
        "text": "Ha pedig mint Atyátokat hívjátok őt segítségül, aki személyválogatás nélkül ítél meg mindenkit cselekedete szerint, szent félelemmel éljetek földi vándorlásotok idején,"
      },
      {
        "verse": "18",
        "text": "tudva, hogy nem veszendő dolgokon, ezüstön vagy aranyon váltattatok meg atyáitoktól örökölt hiábavaló életetekből,"
      },
      {
        "verse": "19",
        "text": "hanem drága véren, a hibátlan és szeplőtelen Báránynak, Krisztusnak a vérén."
      },
      {
        "verse": "20",
        "text": "Ő ugyan a világ teremtése előtt kiválasztatott, de az idők végén megjelent tiértetek,"
      },
      {
        "verse": "21",
        "text": "akik általa hisztek Istenben, aki feltámasztotta őt a halottak közül, és dicsőséget adott neki, hogy hitetek Istenbe vetett reménység is legyen."
      },
      {
        "verse": "22",
        "text": "Tisztítsátok meg lelketeket az igazság iránti engedelmességgel képmutatás nélküli testvérszeretetre, egymást kitartóan, tiszta szívből szeressétek,"
      },
      {
        "verse": "23",
        "text": "mint akik nem romlandó, hanem romolhatatlan magból születtetek újjá, Isten élő és maradandó igéje által. "
      },
      {
        "verse": "24",
        "text": "„Mert minden test olyan, mint a fű, és minden dicsősége, mint a mező virága: megszárad a fű, és virága elhull, "
      },
      {
        "verse": "25",
        "text": "de az Úr beszéde megmarad örökké.”Ez pedig az a beszéd, amelyet hirdettek nektek."
      }
    ]
  },
  {
    "chapter": 2,
    "verses": [
      {
        "verse": "1",
        "text": "Levetve tehát minden gonoszságot, minden álnokságot, képmutatást, irigységet és minden rágalmazást,"
      },
      {
        "verse": "2",
        "text": "mint újszülött csecsemők a hamisítatlan lelki tejet kívánjátok, hogy azon növekedjetek az üdvösségre,"
      },
      { "verse": "3", "text": "mivel megízleltétek, hogy jóságos az Úr." },
      {
        "verse": "4",
        "text": "Járuljatok őhozzá, mint élő kőhöz, amelyet az emberek ugyan megvetettek, azonban Isten előtt „kiválasztott és drága”;"
      },
      {
        "verse": "5",
        "text": "ti magatok is mint élő kövek épüljetek fel lelki házzá, szent papsággá, hogy lelki áldozatokat ajánljatok fel, amelyek kedvesek Istennek Jézus Krisztus által."
      },
      {
        "verse": "6",
        "text": "Ezért áll ez az Írásban:  „Íme, leteszek Sionban egy kiválasztott drága sarokkövet,  és aki hisz benne, nem szégyenül meg.”"
      },
      {
        "verse": "7",
        "text": "Nektek, a hívőknek drága kincs, a hitetleneknek pedig az a kő, amelyet megvetettek az építők, sarokkővé lett,"
      },
      {
        "verse": "8",
        "text": "megütközés kövévé és megbotránkozás sziklájává, azok beleütköznek, mert nem engedelmeskednek az igének. Ők erre is rendeltettek."
      },
      {
        "verse": "9",
        "text": "Ti azonban választott nemzetség, királyi papság, szent nemzet vagytok, Isten tulajdonba vett népe, hogy hirdessétek nagy tetteit annak, aki a sötétségből az ő csodálatos világosságára hívott el titeket;"
      },
      {
        "verse": "10",
        "text": "akik egykor nem az ő népe voltatok, most pedig Isten népe vagytok, akik számára nem volt irgalom, most pedig irgalomra találtatok."
      },
      {
        "verse": "11",
        "text": "Szeretteim, kérlek titeket, mint jövevényeket és idegeneket: tartózkodjatok a testi vágyaktól, amelyek a lélek ellen harcolnak."
      },
      {
        "verse": "12",
        "text": "Tisztességesen éljetek a pogányok között, hogy ha valamivel rágalmaznak titeket, mint gonosztevőket, a ti jó cselekedeteiteket látva, dicsőítsék Istent a meglátogatás napján."
      },
      {
        "verse": "13",
        "text": "Engedelmeskedjetek minden emberi rendnek az Úrért, akár a királynak mint a legfőbb hatalomnak,"
      },
      {
        "verse": "14",
        "text": "akár a helytartóknak mint akiket ő küld a gonosztevők megbüntetésére és a jót cselekvők megdicsérésére."
      },
      {
        "verse": "15",
        "text": "Mert Isten akarata az, hogy jót cselekedve némítsátok el az értelmetlen emberek tudatlanságát"
      },
      {
        "verse": "16",
        "text": "mint szabadok: nem úgy, mint akik a szabadságot a gonoszság takarójául használják, hanem mint Isten szolgái."
      },
      {
        "verse": "17",
        "text": "Mindenkinek adjátok meg a tiszteletet, a testvéreket szeressétek, az Istent féljétek, a királyt tiszteljétek."
      },
      {
        "verse": "18",
        "text": "Ti, szolgák pedig teljes félelemmel engedelmeskedjetek uraitoknak, ne csak a jóknak és méltányosaknak, hanem a kíméletleneknek is."
      },
      {
        "verse": "19",
        "text": "Mert kegyelem az, ha valaki Istenre néző lelkiismerettel tűr el sérelmeket, amikor igazságtalanul szenved."
      },
      {
        "verse": "20",
        "text": "De milyen dicsőség az, ha kitartóan tűritek a hibátok miatt kapott verést? Ellenben ha kitartóan cselekszitek a jót, és tűritek érte a szenvedést, az kedves az Isten szemében."
      },
      {
        "verse": "21",
        "text": "Hiszen erre hívattatok el, mivel Krisztus is szenvedett értetek, és példát adott nektek, hogy az ő nyomdokait kövessétek:"
      },
      {
        "verse": "22",
        "text": "ő nem tett bűnt, álnokság sem hagyta el a száját,"
      },
      {
        "verse": "23",
        "text": "mikor gyalázták, nem viszonozta a gyalázást; amikor szenvedett, nem fenyegetőzött, hanem rábízta ezt arra, aki igazságosan ítél."
      },
      {
        "verse": "24",
        "text": "Bűneinket maga vitte fel testében a fára, hogy miután meghaltunk a bűnöknek, az igazságnak éljünk: az ő sebei által gyógyultatok meg."
      },
      {
        "verse": "25",
        "text": "Mert olyanok voltatok, mint a tévelygő juhok, de most megtértetek lelketek pásztorához és gondviselőjéhez."
      }
    ]
  },
  {
    "chapter": 3,
    "verses": [
      {
        "verse": "1",
        "text": "Ugyanígy, ti, asszonyok, engedelmeskedjetek férjeteknek, hogy ha közülük egyesek nem engedelmeskednek az igének, feleségük magaviselete szavak nélkül is megnyerje őket,"
      },
      { "verse": "2", "text": "felfigyelve istenfélő és tiszta életetekre." },
      {
        "verse": "3",
        "text": "Ne a külső dísz legyen a ti ékességetek, ne a hajfonogatás, arany ékszerek felrakása vagy különféle ruhák felöltése,"
      },
      {
        "verse": "4",
        "text": "hanem a szív elrejtett embere a szelíd és csendes lélek el nem múló díszével: ez értékes Isten előtt."
      },
      {
        "verse": "5",
        "text": "Egykor a szent asszonyok is, akik Istenben reménykedtek, így díszítették magukat: engedelmeskedtek férjüknek,"
      },
      {
        "verse": "6",
        "text": "ahogyan Sára engedelmeskedett Ábrahámnak, és urának nevezte őt. Az ő leányai lesztek, ha jót tesztek, és ha nem féltek semmiféle fenyegetéstől."
      },
      {
        "verse": "7",
        "text": "És ugyanígy, ti, férfiak is, megértően éljetek együtt feleségetekkel, mint a gyengébb féllel, adjátok meg neki a tiszteletet mint örököstársatoknak is az élet kegyelmében, hogy imádkozásotok ne ütközzék akadályba."
      },
      {
        "verse": "8",
        "text": "Végül pedig legyetek mindnyájan egyetértők, együttérzők, testvérszeretők, könyörületesek, alázatosak."
      },
      {
        "verse": "9",
        "text": "Ne fizessetek a gonoszért gonosszal, vagy a gyalázkodásért gyalázkodással, hanem ellenkezőleg: mondjatok áldást, hiszen arra hívattatok el, hogy áldást örököljetek. "
      },
      {
        "verse": "10",
        "text": "Mert aki szeretne örülni az életnek és jó napokat látni, óvja nyelvét a gonosztól, és ajkait, hogy ne szóljanak álnokságot; "
      },
      {
        "verse": "11",
        "text": "forduljon el a gonosztól, és cselekedjék jót, keresse és kövesse a békességet; "
      },
      {
        "verse": "12",
        "text": "mert az Úr szeme az igazakon van, és füle az ő könyörgésükre figyel, az Úr arca pedig a gonoszt cselekvők ellen fordul."
      },
      {
        "verse": "13",
        "text": "De ki az, aki bántalmaz titeket, ha buzgón igyekeztek a jóra?"
      },
      {
        "verse": "14",
        "text": "De még ha szenvednétek is az igazságért, akkor is boldogok vagytok; a fenyegetésüktől pedig ne ijedjetek meg, se meg ne rettenjetek."
      },
      {
        "verse": "15",
        "text": "Ellenben az Urat, Krisztust tartsátok szentnek szívetekben, és legyetek készen mindenkor számot adni mindenkinek, aki számon kéri tőletek a bennetek élő reménységet."
      },
      {
        "verse": "16",
        "text": "Ezt pedig szelíden és tisztelettudóan, jó lelkiismerettel tegyétek, hogy amivel rágalmaznak titeket, abban megszégyenüljenek azok, akik gyalázzák a ti Krisztusban való példás életeteket."
      },
      {
        "verse": "17",
        "text": "Mert jobb jót, mint gonoszt cselekedve szenvedni, ha ez az Isten akarata."
      },
      {
        "verse": "18",
        "text": "Mert Krisztus is szenvedett egyszer a bűnökért, az Igaz a nem igazakért, hogy Istenhez vezessen minket, miután halálra adatott test szerint, de megeleveníttetett Lélek szerint."
      },
      {
        "verse": "19",
        "text": "Így ment el a börtönben levő lelkekhez is, és prédikált azoknak,"
      },
      {
        "verse": "20",
        "text": "akik egykor engedetlenek voltak, amikor Isten türelmesen várakozott Nóé napjaiban a bárka készítésekor. Ebben kevés, szám szerint nyolc lélek menekült meg a vízen át."
      },
      {
        "verse": "21",
        "text": "Most pedig titeket is megment ennek képmása, a keresztség, amely nem a test szennyének lemosása, hanem könyörgés Istenhez jó lelkiismeretért a feltámadt Jézus Krisztus által,"
      },
      {
        "verse": "22",
        "text": "aki miután felment a mennybe, Isten jobbján van, és alávettettek neki angyalok, hatalmasságok és erők."
      }
    ]
  },
  {
    "chapter": 4,
    "verses": [
      {
        "verse": "1",
        "text": "Mivel tehát Krisztus testben szenvedett, vértezzétek fel magatokat azzal a felismeréssel, hogy aki testileg szenved, az elszakad a bűntől,"
      },
      {
        "verse": "2",
        "text": "hogy többé ne emberi vágyak, hanem Isten akarata szerint éljétek le testi életetek hátralevő idejét."
      },
      {
        "verse": "3",
        "text": "Bizony, elég volt abból, hogy a múltban a pogányok szokása szerint kicsapongásokban, kívánságokban, részegeskedésekben, dorbézolásokban, tivornyázásokban és szentségtelen bálványimádásokban éltetek."
      },
      {
        "verse": "4",
        "text": "Azért csodálkoznak rajtatok, sőt káromolnak titeket, mert nem rohantok velük együtt a kicsapongásnak ugyanabba a posványába."
      },
      {
        "verse": "5",
        "text": "De számot fognak adni annak, aki készen áll ítélni élőket és holtakat."
      },
      {
        "verse": "6",
        "text": "Mert a holtaknak is azért hirdettetett az evangélium, hogy megítéltessenek ugyan mint emberek testben, de éljenek Isten szerint lélekben."
      },
      {
        "verse": "7",
        "text": "Mindennek a vége pedig már közel van: legyetek tehát bölcsek és józanok, hogy imádkozhassatok."
      },
      {
        "verse": "8",
        "text": "Mindenekelőtt legyetek kitartóak az egymás iránti szeretetben, mert a szeretet sok bűnt elfedez."
      },
      {
        "verse": "9",
        "text": "Legyetek egymás iránt vendégszeretők zúgolódás nélkül."
      },
      {
        "verse": "10",
        "text": "Amilyen lelki ajándékot kaptatok, úgy szolgáljatok azzal egymásnak, mint Isten sokféle kegyelmének jó sáfárai:"
      },
      {
        "verse": "11",
        "text": "ha valaki prédikál, úgy mondja szavait, mint Isten igéit, ha valaki szolgál, úgy szolgáljon, mint aki azt Istentől kapott erővel végzi, hogy mindenkor Isten dicsőíttessék Jézus Krisztus által, akié a dicsőség és a hatalom örökkön-örökké. Ámen."
      },
      {
        "verse": "12",
        "text": "Szeretteim! A szenvedés tüze miatt, amely megpróbáltatásul támadt közöttetek, ne csodálkozzatok úgy, mintha valami meglepő dolog érne titeket."
      },
      {
        "verse": "13",
        "text": "Sőt, amennyire részesültök Krisztus szenvedésében, annyira örüljetek, hogy az ő dicsőségének megjelenésekor is ujjongva örülhessetek."
      },
      {
        "verse": "14",
        "text": "Boldogok vagytok, ha gyaláznak titeket Krisztus nevéért, mert a dicsőség Lelke, Isten Lelke megnyugszik rajtatok."
      },
      {
        "verse": "15",
        "text": "Közületek tehát senki se szenvedjen mint gyilkos, mint tolvaj, mint gonosztevő vagy mint más dolgába avatkozó."
      },
      {
        "verse": "16",
        "text": "Ha azonban valaki mint keresztyén szenved, ne szégyenkezzék, hanem dicsőítse Istent ezzel a névvel."
      },
      {
        "verse": "17",
        "text": "Mert itt van az idő, amikor elkezdődik az ítélet Isten háza népén. Ha pedig először rajtunk kezdődik, akkor mi lesz a vége azoknak, akik nem engedelmeskednek Isten evangéliumának?"
      },
      {
        "verse": "18",
        "text": "És ha az igaz is alig menekül meg, akkor hova lesz az istentelen és a bűnös?"
      },
      {
        "verse": "19",
        "text": "Akik tehát Isten akaratából szenvednek, azok is ajánlják lelküket a hű Teremtőnek, és cselekedjék a jót!"
      }
    ]
  },
  {
    "chapter": 5,
    "verses": [
      {
        "verse": "1",
        "text": "A közöttetek levő presbitereket tehát kérem én, a presbitertárs és Krisztus szenvedéseinek tanúja, valamint eljövendő dicsőségének is részese:"
      },
      {
        "verse": "2",
        "text": "legeltessétek Isten közöttetek levő nyáját, ne kényszerből, hanem önként, ne nyerészkedésből, hanem készségesen,"
      },
      {
        "verse": "3",
        "text": "ne is úgy, mint akik uralkodnak a rájuk bízottakon, hanem mint akik példaképei a nyájnak."
      },
      {
        "verse": "4",
        "text": "És amikor megjelenik a főpásztor, elnyeritek a dicsőség hervadhatatlan koszorúját."
      },
      {
        "verse": "5",
        "text": "Ugyanúgy, ti, ifjabbak, engedelmeskedjetek az idősebbeknek, egymás iránt pedig valamennyien legyetek alázatosak, mert Isten a gőgösöknek ellenáll, az alázatosaknak pedig kegyelmet ad."
      },
      {
        "verse": "6",
        "text": "Alázzátok meg tehát magatokat Isten hatalmas keze alatt, hogy felmagasztaljon titeket annak idején."
      },
      {
        "verse": "7",
        "text": "Minden gondotokat őreá vessétek, mert neki gondja van rátok."
      },
      {
        "verse": "8",
        "text": "Legyetek józanok, vigyázzatok, mert ellenségetek, az ördög mint ordító oroszlán jár szerte, keresve, kit nyeljen el:"
      },
      {
        "verse": "9",
        "text": "álljatok neki ellen a hitben szilárdan, tudva, hogy ugyanazok a szenvedések telnek be testvéreiteken e világban."
      },
      {
        "verse": "10",
        "text": "A minden kegyelem Istene pedig, aki elhívott titeket Krisztusban az ő örök dicsőségére, miután rövid ideig szenvedtetek, maga fog titeket felkészíteni, megszilárdítani, megerősíteni és megalapozni."
      },
      {
        "verse": "11",
        "text": "Övé a dicsőség és a hatalom örökkön-örökké. Ámen."
      },
      {
        "verse": "12",
        "text": "Szilvánusz által, aki – mint gondolom – hűséges testvéretek, röviden írtam, bátorítva titeket és bizonyságot téve arról, hogy az az Isten igazi kegyelme, amelyben álltok."
      },
      {
        "verse": "13",
        "text": "Köszönt titeket a veletek együtt kiválasztott babiloni gyülekezet és Márk, az én fiam."
      },
      {
        "verse": "14",
        "text": "Köszöntsétek egymást a szeretet csókjával. Békesség mindnyájatoknak, akik Krisztusban vagytok."
      }
    ]
  }
]
