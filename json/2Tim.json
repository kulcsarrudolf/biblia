[
  {
    "chapter": 1,
    "verses": [
      {
        "verse": "1",
        "text": "Pál, Isten akaratából Krisztus Jézus apostola a Krisztus Jézusban való élet ígérete szerint,"
      },
      {
        "verse": "2",
        "text": "Timóteusnak, szeretett fiának: Kegyelem, irgalom, békesség Istentől, a mi Atyánktól és Krisztus Jézustól, a mi Urunktól."
      },
      {
        "verse": "3",
        "text": "Hálát adok Istennek, akinek őseimhez hasonlóan tiszta lelkiismerettel szolgálok, amikor szüntelenül, éjjel és nappal megemlékezem rólad könyörgéseimben,"
      },
      {
        "verse": "4",
        "text": "és könnyeidre emlékezve látni kívánlak, hogy öröm töltsön el."
      },
      {
        "verse": "5",
        "text": "Eszembe jutott ugyanis a benned élő képmutatás nélküli hit, amely először nagyanyádban, Lóiszban és anyádban, Eunikében lakott, de meg vagyok győződve arról, hogy benned is megvan."
      },
      {
        "verse": "6",
        "text": "Ezért emlékeztetlek téged, hogy éleszd fel magadban Isten kegyelmi ajándékának tüzét, amely kézrátételem által van benned."
      },
      {
        "verse": "7",
        "text": "Mert nem a félelem lelkét adta nekünk Isten, hanem az erő, a szeretet és a józanság lelkét."
      },
      {
        "verse": "8",
        "text": "Ne szégyelld hát a mi Urunkról szóló bizonyságtételt, se engem, az ő foglyát, hanem szenvedj velem együtt az evangéliumért, Isten ereje által."
      },
      {
        "verse": "9",
        "text": "Mert ő szabadított meg minket, és ő hívott el szent hívással, nem a mi cselekedeteink alapján, hanem saját végzése és kegyelme szerint, amelyet még az idők kezdete előtt Krisztus Jézusban adott nekünk."
      },
      {
        "verse": "10",
        "text": "Ez most nyilvánvalóvá lett a mi Üdvözítőnk, Krisztus Jézus megjelenése által, aki megtörte a halál erejét, és az evangélium által világosságra hozta az elmúlhatatlan életet."
      },
      {
        "verse": "11",
        "text": "Ennek az evangéliumnak a szolgálatára rendeltettem én hírnökül, apostolul és tanítóul."
      },
      {
        "verse": "12",
        "text": "Ezért is szenvedem ezeket, de nem szégyellem, mert tudom, kiben hiszek, és meg vagyok győződve, hogy neki van hatalma arra, hogy a rám bízott kincset megőrizze arra a napra."
      },
      {
        "verse": "13",
        "text": "Az egészséges beszéd példájának tekintsd, amit éntőlem hallottál, a Krisztus Jézusban való hitben és szeretetben."
      },
      {
        "verse": "14",
        "text": "A rád bízott drága kincset őrizd meg a bennünk lakozó Szentlélek által."
      },
      {
        "verse": "15",
        "text": "Tudod, hogy az Ázsiában levők mind elfordultak tőlem, köztük Figelosz és Hermogenész is."
      },
      {
        "verse": "16",
        "text": "Az Úr legyen könyörületes Onésziforosz háza népe iránt, mert sokszor felüdített engem, és nem szégyellte bilincseimet."
      },
      {
        "verse": "17",
        "text": "Sőt, amikor Rómában volt, buzgón keresett engem, és meg is talált."
      },
      {
        "verse": "18",
        "text": "Adja meg neki az Úr, hogy irgalmat találjon nála azon a napon. És hogy milyen nagy szolgálatokat tett Efezusban, azt te tudod a legjobban."
      }
    ]
  },
  {
    "chapter": 2,
    "verses": [
      {
        "verse": "1",
        "text": "Te azért, fiam, erősödjél meg a kegyelemben, amely Krisztus Jézusban van."
      },
      {
        "verse": "2",
        "text": "És amit tőlem hallottál sok tanú előtt, azokat add át megbízható embereknek, akik mások tanítására is alkalmasak lesznek."
      },
      {
        "verse": "3",
        "text": "Vállald velem együtt a szenvedést, mint Krisztus Jézus jó katonája."
      },
      {
        "verse": "4",
        "text": "Egy harcos sem elegyedik bele a mindennapi élet gondjaiba, hogy megnyerje annak a tetszését, aki harcosává fogadta."
      },
      {
        "verse": "5",
        "text": "Ha pedig versenyez is valaki, nem nyer koszorút, ha nem szabályszerűen versenyez."
      },
      {
        "verse": "6",
        "text": "A fáradozó földművesnek kell először a termésből részesülnie."
      },
      {
        "verse": "7",
        "text": "Gondolkozz azon, amit mondok, mert az Úr megadja majd neked, hogy mindent megérts."
      },
      {
        "verse": "8",
        "text": "Emlékezz arra, hogy Jézus Krisztus, aki Dávid utóda, feltámadt a halottak közül. Erről szól az én evangéliumom,"
      },
      {
        "verse": "9",
        "text": "amelyért még bilincseket is viselek, mint egy gonosztevő. Isten igéje viszont nincs bilincsbe verve."
      },
      {
        "verse": "10",
        "text": "Ezért tehát mindent elviselek a választottakért, hogy ők is elnyerjék a Krisztus Jézusban való üdvösséget örök dicsőséggel."
      },
      {
        "verse": "11",
        "text": "Igaz beszéd ez: Ha vele együtt haltunk meg, vele együtt fogunk élni is. "
      },
      {
        "verse": "12",
        "text": "Ha tűrünk, vele együtt fogunk uralkodni is. Ha megtagadjuk, ő is megtagad minket. "
      },
      {
        "verse": "13",
        "text": "Ha hűtlenek vagyunk, ő hű marad, mert önmagát meg nem tagadhatja."
      },
      {
        "verse": "14",
        "text": "Ezekre emlékeztesd és Isten színe előtt bizonyságot téve kérd őket: ne folytassanak haszontalan szóharcot a hallgatók romlására."
      },
      {
        "verse": "15",
        "text": "Igyekezz kipróbált emberként megállni Isten előtt, mint aki nem vall szégyent a munkájával, hanem helyesen fejtegeti az igazság igéjét."
      },
      {
        "verse": "16",
        "text": "A szentségtörő, üres fecsegők elől pedig térj ki, mert egyre messzebb mennek az istentelenségben,"
      },
      {
        "verse": "17",
        "text": "és szavuk úgy terjed, mint a rákos fekély. Közülük való Himenaiosz és Filétosz,"
      },
      {
        "verse": "18",
        "text": "akik az igazságtól eltévelyedtek, amikor azt mondják, hogy a feltámadás már megtörtént, és ezzel feldúlják egyesek hitét."
      },
      {
        "verse": "19",
        "text": "Az Isten által vetett szilárd alap azonban megáll, amelyre ez van pecsételve: „Ismeri az Úr az övéit, és hagyja el a gonoszt mindenki, aki az Úr nevét vallja!”"
      },
      {
        "verse": "20",
        "text": "Egy nagy házban pedig nemcsak arany- és ezüstedények vannak, hanem fa- és cserépedények is, amazokat megbecsülik, emezek pedig közönséges használatra valók."
      },
      {
        "verse": "21",
        "text": "Ha tehát valaki megtisztítja magát ezektől, megbecsült, megszentelt edény lesz, az Úrnak is hasznos, és minden jó cselekedetre alkalmas."
      },
      {
        "verse": "22",
        "text": "Az ifjúkori kívánságot pedig kerüld! Törekedj viszont az igazságra, a hitre, a szeretetre, a békességre azokkal együtt, akik tiszta szívből hívják segítségül az Urat."
      },
      {
        "verse": "23",
        "text": "Az ostoba és éretlen vitatkozások elől térj ki, tudva, hogy ezek viszálykodást szülnek."
      },
      {
        "verse": "24",
        "text": "De az Úr szolgája ne viszálykodjék, hanem legyen barátságos mindenkihez, tanításra alkalmas és türelmes,"
      },
      {
        "verse": "25",
        "text": "aki szelídséggel neveli az ellenszegülőket, hátha az Isten megadja nekik egyszer, hogy megtérve megismerjék az igazságot,"
      },
      {
        "verse": "26",
        "text": "és felocsúdjanak az ördög csapdájából, aki foglyul ejtette őket, hogy akaratát teljesítsék."
      }
    ]
  },
  {
    "chapter": 3,
    "verses": [
      {
        "verse": "1",
        "text": "Azt pedig tudd meg, hogy az utolsó napokban nehéz idők jönnek."
      },
      {
        "verse": "2",
        "text": "Az emberek ugyanis önzők, pénzsóvárak lesznek, dicsekvők, gőgösek, istenkáromlók, szüleikkel szemben engedetlenek, hálátlanok, szentségtelenek,"
      },
      {
        "verse": "3",
        "text": "szeretetlenek, kérlelhetetlenek, rágalmazók, mértéktelenek, féktelenek, jóra nem hajlandók,"
      },
      {
        "verse": "4",
        "text": "árulók, vakmerők, felfuvalkodottak, akik inkább az élvezeteket szeretik, mint Istent."
      },
      {
        "verse": "5",
        "text": "Az ilyenek a kegyesség látszatát megőrzik ugyan, de annak az erejét megtagadják. Fordulj el tehát ezektől."
      },
      {
        "verse": "6",
        "text": "Mert ezek közül valók azok, akik belopakodnak a házakba, és rabul ejtik a bűnökkel terhelt és sokféle vágytól űzött asszonykákat."
      },
      {
        "verse": "7",
        "text": "Ezek mindig tanulnak, de az igazságot sohasem ismerik meg."
      },
      {
        "verse": "8",
        "text": "Ahogyan Jannész és Jambrész ellenszegültek Mózesnek, úgy álltak ellent az igazságnak ezek a megromlott értelmű, hit szempontjából megbízhatatlan emberek is."
      },
      {
        "verse": "9",
        "text": "De nem jutnak messzire, mert esztelenségük nyilvánvaló lesz mindenki előtt, mint ahogy amazoké is az lett."
      },
      {
        "verse": "10",
        "text": "Te azonban követőjévé lettél az én tanításomnak, életmódomnak, szándékomnak, hitemnek, türelmemnek, szeretetemnek, állhatatosságomnak,"
      },
      {
        "verse": "11",
        "text": "üldöztetéseimnek, szenvedéseimnek, amelyek Antiókhiában, Ikóniumban, Lisztrában értek. Milyen nagy üldöztetéseket viseltem el, és mindegyikből megszabadított az Úr!"
      },
      {
        "verse": "12",
        "text": "De mindazokat, akik kegyesen akarnak élni Krisztus Jézusban, szintén üldözni fogják."
      },
      {
        "verse": "13",
        "text": "A gonosz emberek és ámítók pedig még tovább mennek a rosszban, tévelyegve és másokat is megtévesztve."
      },
      {
        "verse": "14",
        "text": "De te maradj meg abban, amit tanultál, és amiről megbizonyosodtál, tudván, kiktől tanultad,"
      },
      {
        "verse": "15",
        "text": "mivel gyermekségedtől ismered a szent írásokat, amelyek bölccsé tehetnek téged az üdvösségre a Krisztus Jézusba vetett hit által."
      },
      {
        "verse": "16",
        "text": "A teljes Írás Istentől ihletett, és hasznos a tanításra, a feddésre, a megjobbításra, az igazságban való nevelésre;"
      },
      {
        "verse": "17",
        "text": "hogy az Isten embere tökéletes és minden jó cselekedetre felkészített legyen."
      }
    ]
  },
  {
    "chapter": 4,
    "verses": [
      {
        "verse": "1",
        "text": "Kérve kérlek Isten és Krisztus Jézus színe előtt, aki ítélni fog élőket és holtakat; az ő eljövetelére és országára kérlek:"
      },
      {
        "verse": "2",
        "text": "hirdesd az igét, állj elő vele, akár alkalmas, akár alkalmatlan az idő, feddj, ints, biztass teljes türelemmel és tanítással."
      },
      {
        "verse": "3",
        "text": "Mert lesz idő, amikor az egészséges tanítást nem viselik el, hanem saját kívánságaik szerint gyűjtenek maguknak tanítókat, mert viszket a fülük."
      },
      {
        "verse": "4",
        "text": "Az igazságtól elfordítják a fülüket, de a mondákhoz odafordulnak."
      },
      {
        "verse": "5",
        "text": "Te azonban légy józan mindenben, a bajokat szenvedd el, végezd az evangélista munkáját, töltsd be szolgálatodat."
      },
      {
        "verse": "6",
        "text": "Mert én nemsokára feláldoztatom, és elérkezett az én elköltözésem ideje."
      },
      {
        "verse": "7",
        "text": "Ama nemes harcot megharcoltam, futásomat elvégeztem, a hitet megtartottam,"
      },
      {
        "verse": "8",
        "text": "végül eltétetett nekem az igazság koronája, amelyet megad nekem az Úr, az igaz bíró azon a napon; de nemcsak nekem, hanem mindazoknak is, akik várva várják az ő megjelenését."
      },
      { "verse": "9", "text": "Igyekezz minél előbb hozzám jönni," },
      {
        "verse": "10",
        "text": "mert Démász elhagyott engem, mivel ehhez a világhoz ragaszkodott, és elment Thesszalonikába, Kreszcensz pedig Galáciába, Titusz meg Dalmáciába."
      },
      {
        "verse": "11",
        "text": "Egyedül Lukács van velem. Márkot vedd magad mellé, hozd el magaddal, mert hasznomra van a szolgálatban."
      },
      { "verse": "12", "text": "Tikhikoszt elküldtem Efezusba." },
      {
        "verse": "13",
        "text": "Köpenyemet, amelyet Tróászban Karposznál hagytam, hozd el, amikor jössz; hozd el a könyveket is, de főként a pergameneket."
      },
      {
        "verse": "14",
        "text": "Alexandrosz, a rézműves sok rosszat követett el ellenem. Megfizet majd neki az Úr cselekedetei szerint."
      },
      {
        "verse": "15",
        "text": "Te is őrizkedj tőle, mert igen hevesen ellenállt a mi beszédeinknek."
      },
      {
        "verse": "16",
        "text": "Első védekezésem alkalmával senki sem volt mellettem, mindenki elhagyott. Ne számítson ez bűneik közé!"
      },
      {
        "verse": "17",
        "text": "De az Úr mellém állt, és megerősített, hogy elvégezzem az ige hirdetését, és a népek valamennyien meghallják azt. Azután megszabadultam az oroszlán szájából."
      },
      {
        "verse": "18",
        "text": "Meg is szabadít engem az Úr minden gonosztól, és bevisz az ő mennyei országába. Övé a dicsőség örökkön-örökké. Ámen."
      },
      {
        "verse": "19",
        "text": "Köszöntsd Priszkát és Akvilát meg Onésziforosz háza népét!"
      },
      {
        "verse": "20",
        "text": "Erasztosz Korinthusban maradt, Trofimoszt pedig Milétoszban hagytam betegen."
      },
      {
        "verse": "21",
        "text": "Igyekezz a tél beállta előtt megjönni! Köszönt téged Eubulosz, Pudensz, Linosz, Klaudia és a testvérek mind."
      },
      { "verse": "22", "text": "Az Úr legyen a lelkeddel! Kegyelem veletek!" }
    ]
  }
]
