[
  {
    "chapter": 1,
    "verses": [
      { "verse": "1", "text": "Aháb halála után Móáb elpártolt Izráeltől." },
      {
        "verse": "2",
        "text": "Ahazjá Samáriában leesett felső szobájából a korláton keresztül, és megbetegedett. Ekkor elküldött néhány követet ezzel az utasítással: Menjetek, és kérdezzétek meg Baalzebúbot, Ekrón istenét, hogy meggyógyulok-e ebből a betegségből!"
      },
      {
        "verse": "3",
        "text": "Az  Úr angyala azonban így szólt a tisbei Illéshez: Indulj, menj el Samária királyának a követei elé, és így szólj hozzájuk: Talán nincs Isten Izráelben, hogy ti Baalzebúbot, Ekrón istenét mentek megkérdezni?"
      },
      {
        "verse": "4",
        "text": "Ezért így szól az  Úr: Nem kelsz föl többé abból az ágyból, amelyben most fekszel, hanem meg fogsz halni! Ezzel Illés elment."
      },
      {
        "verse": "5",
        "text": "Amikor a követek visszatértek a királyhoz, ő megkérdezte tőlük: Miért tértetek vissza?"
      },
      {
        "verse": "6",
        "text": "Azok így feleltek neki: Egy férfi jött velünk szembe, és ezt mondta nekünk: Menjetek, térjetek vissza a királyhoz, aki elküldött benneteket, és így szóljatok hozzá: Ezt mondja az  Úr: Talán nincs Isten Izráelben, hogy te Baalzebúbhoz, Ekrón istenéhez küldesz, hogy megkérdezd őt? Ezért nem kelsz föl többé abból az ágyból, amelyben fekszel, hanem meg fogsz halni!"
      },
      {
        "verse": "7",
        "text": "Ő megkérdezte tőlük: Milyen volt annak a férfinak a külseje, aki szembejött veletek, és ezeket mondta nektek?"
      },
      {
        "verse": "8",
        "text": "Azok így feleltek neki: Szőrből készült ruha volt rajta, és bőröv övezte a derekát. A király ezt mondta: A tisbei Illés volt az."
      },
      {
        "verse": "9",
        "text": "Ekkor elküldte Illéshez az egyik parancsnokát ötven emberével. Ez fölment hozzá – mert Illés a hegy tetején tartózkodott –, és ezt mondta neki: Isten embere! A király azt parancsolja, hogy gyere le!"
      },
      {
        "verse": "10",
        "text": "Illés így felelt a parancsnoknak: Ha én az Isten embere vagyok, csapjon le tűz az égből, és emésszen meg téged ötven embereddel együtt! Ekkor tűz csapott le az égből, és megemésztette őt ötven emberével együtt."
      },
      {
        "verse": "11",
        "text": "A király elküldte hozzá egy másik parancsnokát is ötven emberével, aki ezt mondta neki: Isten embere! Azt üzeni a király, hogy azonnal gyere le!"
      },
      {
        "verse": "12",
        "text": "De Illés így felelt nekik: Ha én az Isten embere vagyok, csapjon le tűz az égből, és emésszen meg téged ötven embereddel együtt! Ekkor Isten tüze lecsapott az égből, és megemésztette őt ötven emberével együtt."
      },
      {
        "verse": "13",
        "text": "Még egy harmadik parancsnokát is elküldte ötven emberével együtt. A harmadik parancsnok azonban alighogy fölért, térdre rogyott Illés előtt, és így könyörgött hozzá: Isten embere! Kérlek, kíméld meg az életem és ötven szolgádnak az életét!"
      },
      {
        "verse": "14",
        "text": "Lásd, tűz csapott le az égből, és megemésztette az előbbi két parancsnokot és azok ötven emberét. De most kíméld meg az életem!"
      },
      {
        "verse": "15",
        "text": "Ekkor az  Úr angyala így szólt Illéshez: Menj el vele, ne félj tőle! Elindult tehát, és elment vele a királyhoz."
      },
      {
        "verse": "16",
        "text": "Így szólt hozzá: Ezt mondja az  Úr: Mivel követeket küldtél, hogy megkérdezd Baalzebúbot, Ekrón istenét, mintha Izráelben nem volna Isten, akinek az igéjét megkérdezhetnéd, azért nem kelsz föl az ágyból, amelyben fekszel, hanem meg fogsz halni!"
      },
      {
        "verse": "17",
        "text": "Meg is halt az  Úr igéje szerint, amelyet Illés mondott. Mivel neki nem volt fia, utána Jórám lett a király, a júdai Jórám királynak, Jósáfát fiának a második évében."
      },
      {
        "verse": "18",
        "text": "Ahazjá egyéb dolgai, amelyeket véghezvitt, meg vannak írva az Izráel királyainak történetéről szóló könyvben."
      }
    ]
  },
  {
    "chapter": 2,
    "verses": [
      {
        "verse": "1",
        "text": "Amikor az  Úr Illést forgószélben az égbe akarta ragadni, Illés és Elizeus elment Gilgálból."
      },
      {
        "verse": "2",
        "text": "Illés ezt mondta Elizeusnak: Maradj itt, mert engem Bételbe küldött az  Úr. De Elizeus így felelt: Az élő  Úrra és az életemre mondom, hogy nem hagylak el! Elmentek tehát Bételbe."
      },
      {
        "verse": "3",
        "text": "A bételi prófétatanítványok odamentek Elizeushoz, és ezt mondták neki: Tudod-e, hogy az  Úr ma elragadja mellőled uradat? Ő így felelt: Én is tudom, de hallgassatok!"
      },
      {
        "verse": "4",
        "text": "Akkor ezt mondta neki Illés: Maradj itt, Elizeus, mert engem Jerikóba küldött az  Úr. Ő azonban így felelt: Az élő  Úrra és az életemre mondom, hogy nem hagylak el! Megérkeztek hát Jerikóba."
      },
      {
        "verse": "5",
        "text": "A jerikói prófétatanítványok odaléptek Elizeushoz, és ezt mondták neki: Tudod-e, hogy az  Úr ma elragadja mellőled uradat? Ő így felelt: Én is tudom, de hallgassatok!"
      },
      {
        "verse": "6",
        "text": "Azután ezt mondta neki Illés: Maradj itt, mert az  Úr a Jordánhoz küldött engem. Ő így felelt: Az élő  Úrra és az életemre mondom, hogy nem hagylak el! Így hát együtt, ketten mentek tovább."
      },
      {
        "verse": "7",
        "text": "Velük ment ötven prófétatanítvány is, és amikor ők ketten megálltak a Jordánnál, tőlük távolabb azok is megálltak."
      },
      {
        "verse": "8",
        "text": "Illés fogta a palástját, összegöngyölte, és ráütött vele a vízre, mire az kettévált, ők pedig mindketten szárazon mentek át rajta."
      },
      {
        "verse": "9",
        "text": "Amikor átértek, Illés ezt mondta Elizeusnak: Kérj valamit, megteszem, mielőtt elragadtatom tőled. Elizeus így felelt: Jusson nekem kétszeres rész a benned munkálkodó lélekből!"
      },
      {
        "verse": "10",
        "text": "Ő erre így felelt: Nehezet kértél. Ha látsz engem, amikor elragadtatom tőled, akkor úgy lesz; de ha nem, akkor nem lesz úgy."
      },
      {
        "verse": "11",
        "text": "Amikor azután beszélgetve továbbmentek, hirtelen egy tüzes harci kocsi jelent meg tüzes lovakkal, és elválasztotta őket egymástól. Így ment föl Illés forgószélben az égbe."
      },
      {
        "verse": "12",
        "text": "Elizeus látta ezt, és így kiáltozott: Atyám, atyám, Izráel harci kocsija és annak hajtója! Azután nem látta őt többé. Ekkor megragadta a ruháját, és két darabra tépte."
      },
      {
        "verse": "13",
        "text": "Majd fölemelte Illés leesett palástját, és megint odaállt a Jordán partjára."
      },
      {
        "verse": "14",
        "text": "Fogta Illés leesett palástját, ráütött vele a vízre, és így szólt: Hol van az  Úr, Illés Istene, hol van ő? Amikor ráütött a vízre, az kettévált, Elizeus pedig átment rajta."
      },
      {
        "verse": "15",
        "text": "Látták ezt a jerikói prófétatanítványok, akik átellenben voltak, és ezt mondták: Az Illésben munkálkodó lélek Elizeusra szállt! És eléje menve a földre borultak előtte."
      },
      {
        "verse": "16",
        "text": "Majd ezt mondták neki: Van itt a te szolgáid között ötven ember, bátor férfiak: hadd menjenek el megkeresni uradat, hátha az  Úr lelke ragadta el, és letette valamelyik hegyre vagy völgybe. De ő így felelt: Ne küldjetek senkit!"
      },
      {
        "verse": "17",
        "text": "Addig-addig unszolták azonban, míg végül azt mondta: Hát küldjetek! El is küldték az ötven embert; azok három napig keresték, de nem találták meg."
      },
      {
        "verse": "18",
        "text": "Visszatértek azért hozzá, mert még Jerikóban tartózkodott. Ő így szólt hozzájuk: Mondtam nektek, hogy ne menjetek."
      },
      {
        "verse": "19",
        "text": "Egyszer a városbeliek ezt mondták Elizeusnak: Uram, magad is látod, hogy ez a város jó lakóhely, de a vize rossz, és a földje terméketlen."
      },
      {
        "verse": "20",
        "text": "Erre ő így felelt: Hozzatok ide egy új tálat, és tegyetek bele sót! Oda is vitték neki."
      },
      {
        "verse": "21",
        "text": "Ő pedig kiment a víz forrásához, sót dobott bele, és ezt mondta: Így szól az  Úr: Meggyógyítom ezt a vizet, nem okoz többé halált és terméketlenséget."
      },
      {
        "verse": "22",
        "text": "És a víz meggyógyult, így van ez még ma is, Elizeus szava szerint, amelyet kimondott."
      },
      {
        "verse": "23",
        "text": "Onnan azután elment Bételbe. Miközben fölfelé ment az úton, kisfiúk jöttek ki a városból, és így csúfolták őt: Menj föl, kopasz! Menj föl, kopasz!"
      },
      {
        "verse": "24",
        "text": "Ő azonban hátrafordult, rájuk nézett, és megátkozta őket az  Úr nevében. Ekkor két nőstény medve jött ki az erdőből, és szétszaggatott közülük negyvenkét gyermeket."
      },
      {
        "verse": "25",
        "text": "Innen fölment a Karmel-hegyre, onnan pedig visszatért Samáriába."
      }
    ]
  },
  {
    "chapter": 3,
    "verses": [
      {
        "verse": "1",
        "text": "Jórám, Aháb fia Jósáfátnak, Júda királyának a tizennyolcadik évében lett Izráel királya Samáriában, és tizenkét évig uralkodott."
      },
      {
        "verse": "2",
        "text": "Azt tette, amit rossznak lát az  Úr, bár nem annyira, mint apja és anyja, mert eltávolította Baal szent oszlopát, amelyet apja készíttetett."
      },
      {
        "verse": "3",
        "text": "De ragaszkodott Jeroboámnak, Nebát fiának a vétkéhez, aki vétekbe vitte Izráelt, nem tágított attól."
      },
      {
        "verse": "4",
        "text": "Mésa, Móáb királya juhtenyésztéssel foglalkozott, és Izráel királyának százezer hízott bárányt meg százezer kost kellett szállítania gyapjastul."
      },
      {
        "verse": "5",
        "text": "De amikor Aháb meghalt, Móáb királya fellázadt Izráel királya ellen."
      },
      {
        "verse": "6",
        "text": "Jórám király ezért egy kitűzött napon kivonult Samáriából, és számba vette egész Izráelt,"
      },
      {
        "verse": "7",
        "text": "majd ezt az üzenetet küldte Jósáfátnak, Júda királyának: Móáb királya fellázadt ellenem. Eljössz-e velem harcolni Móáb ellen? Ő így felelt: Elmegyek én éppúgy, mint te, az én népem éppúgy, mint a te néped, az én lovaim éppúgy, mint a te lovaid."
      },
      {
        "verse": "8",
        "text": "Majd megkérdezte: Melyik úton vonuljunk föl? Ő így felelt: Edóm pusztáján át."
      },
      {
        "verse": "9",
        "text": "Elment tehát Izráel királya, Júda királya és Edóm királya. Már hét napja bolyongtak az úton, és nem volt vize a seregnek, sem az utánuk hajtott állatoknak."
      },
      {
        "verse": "10",
        "text": "Akkor ezt mondta Izráel királya: Hát azért hívta össze az  Úr ezt a három királyt, hogy Móáb kezébe adja őket?"
      },
      {
        "verse": "11",
        "text": "De Jósáfát így szólt: Nincs itt az  Úrnak egy prófétája, aki által megkérdezhetnénk az  Urat? Izráel királyának egyik embere így válaszolt: Itt van Elizeus, Sáfát fia, aki Illés tanítványa volt."
      },
      {
        "verse": "12",
        "text": "Jósáfát így szólt: Valóban az  Úr igéje szól általa. Elment tehát hozzá Izráel királya és Jósáfát meg Edóm királya."
      },
      {
        "verse": "13",
        "text": "Elizeus azonban ezt mondta Izráel királyának: Semmi közünk sincs egymáshoz. Eredj apád prófétáihoz meg anyád prófétáihoz! De Izráel királya így szólt hozzá: Ne mondd ezt! Hiszen az  Úr hívta össze ezt a három királyt, hogy Móáb kezébe adja őket."
      },
      {
        "verse": "14",
        "text": "Elizeus így felelt: A Seregek élő  Urára mondom, akinek a szolgálatában állok, hogy ha nem nézném Jósáfátnak, Júda királyának a személyét, rád sem néznék, észre sem vennélek!"
      },
      {
        "verse": "15",
        "text": "De most hozzatok ide egy lantost! Amikor a lantos játszani kezdett, az  Úr keze megérintette a prófétát."
      },
      {
        "verse": "16",
        "text": "Így szólt: Ezt mondja az  Úr: Csináljatok sok gödröt ebben a patakmederben!"
      },
      {
        "verse": "17",
        "text": "Mert ezt mondja az  Úr: Nem láttok szelet, nem láttok esőt, mégis megtelik ez a patakmeder vízzel, és ihattok ti is, a nyájaitok meg a málhás állatok is."
      },
      {
        "verse": "18",
        "text": "De ez csekélység az  Úrnak. Ő még Móábot is a kezetekbe adja."
      },
      {
        "verse": "19",
        "text": "Levertek minden megerősített és egyéb fontos várost. Kivágtok minden termő fát, betömtök minden forrást, és kövekkel tesztek tönkre minden jó szántóföldet!"
      },
      {
        "verse": "20",
        "text": "Történt másnap reggel, az ételáldozat idején, hogy egyszerre csak víz áradt Edóm felől, és megtelt az a vidék vízzel."
      },
      {
        "verse": "21",
        "text": "Amikor meghallotta egész Móáb, hogy harcba vonultak ellenük ezek a királyok, fegyverbe szólítottak minden fegyverfogható embert, sőt még az idősebbeket is, és fölálltak a határon."
      },
      {
        "verse": "22",
        "text": "Reggel amikor fölkeltek, a nap rásütött a vízre, és a móábiak vörösleni látták maguk előtt a vizet, mint a vért."
      },
      {
        "verse": "23",
        "text": "Akkor ezt mondták: Ez vér! Bizonyosan egymásra támadtak a királyok, és leverték egymást. Most tehát zsákmányra, Móáb!"
      },
      {
        "verse": "24",
        "text": "De amikor odaértek Izráel táborához, megindult Izráel, megverte a móábiakat, és azok megfutamodtak előlük. De utánuk nyomultak, és szétverték a móábiakat."
      },
      {
        "verse": "25",
        "text": "A városokat lerombolták, a jó szántóföldeket mind teledobálták kővel, minden forrást betömtek, és minden termő fát kivágtak. Csupán Kír-Hareszet kőfalai maradtak épek, de azt is körülvették és lőtték a parittyások."
      },
      {
        "verse": "26",
        "text": "Amikor Móáb királya látta, hogy nem bírja tovább a harcot, maga mellé vett hétszáz kardforgató embert, hogy keresztültörjenek Edóm királyánál, de nem tudtak."
      },
      {
        "verse": "27",
        "text": "Akkor fogta elsőszülött fiát, aki őutána lett volna a király, és feláldozta égőáldozatként a várfalon. Emiatt olyan nagy felháborodás támadt Izráelben, hogy fölkerekedtek, és visszatértek hazájukba."
      }
    ]
  },
  {
    "chapter": 4,
    "verses": [
      {
        "verse": "1",
        "text": "Egyszer egy prófétatanítvány felesége így kiáltott Elizeushoz: Férjem, a te szolgád meghalt; és te is tudod, hogy a te szolgád félte az  Urat. Most eljött a hitelező, hogy elvigye magával a két gyermekemet rabszolgának."
      },
      {
        "verse": "2",
        "text": "Elizeus megkérdezte tőle: Mit tehetek érted? Mondd meg nekem, mi van a házadban? Az asszony így felelt: Nincsen egyéb a te szolgálóleányod házában, csak egy korsó olaj."
      },
      {
        "verse": "3",
        "text": "Elizeus ezt mondta: Menj, kérj kölcsön edényeket az utcában minden szomszédodtól, üres edényeket, de ne keveset."
      },
      {
        "verse": "4",
        "text": "Azután menj haza, zárd be magad és fiaid mögött az ajtót, és tölts ezekbe az edényekbe! Amelyik megtelt, tedd félre!"
      },
      {
        "verse": "5",
        "text": "Az asszony elment, és bezárta maga és fiai mögött az ajtót. Azok eléje rakták az edényeket, ő pedig töltögetett."
      },
      {
        "verse": "6",
        "text": "Amikor megteltek az edények, ezt mondta az egyik fiának: Tégy elém még egy edényt! De az így felelt neki: Nincs több edény. Ezután nem folyt több olaj."
      },
      {
        "verse": "7",
        "text": "Az asszony elment az Isten emberéhez, és elbeszélte ezt. Ő pedig így szólt: Eredj, add el az olajat, és fizesd ki az adósságodat! Ami pedig megmarad, abból élj a fiaiddal együtt!"
      },
      {
        "verse": "8",
        "text": "Egyszer Elizeus elment Súnémba. Volt ott egy jómódú asszony, aki marasztalni szokta őt, hogy ott egyék. Ezért ahányszor csak arra járt, betért hozzá enni."
      },
      {
        "verse": "9",
        "text": "Az asszony így szólt a férjéhez: Nézd csak, én tudom, hogy Isten szent embere az, aki mindig betér hozzánk."
      },
      {
        "verse": "10",
        "text": "Építsünk neki egy kis felső szobát, tegyünk bele ágyat, asztalt, széket és mécsest, hogy ott szálljon meg, amikor hozzánk jön!"
      },
      {
        "verse": "11",
        "text": "Történt egyszer, hogy odaérkezett Elizeus, megszállt a felső szobában, és lefeküdt ott."
      },
      {
        "verse": "12",
        "text": "Majd ezt mondta Géhazinak, a szolgájának: Hívd ide ezt a súnémi asszonyt! Az odahívta az asszonyt, aki megállt előtte."
      },
      {
        "verse": "13",
        "text": "Még ezt is mondta a szolgájának: Mondd meg neki: Látom, hogy milyen figyelmesen gondoskodsz rólunk. Mit tehetek érted? Nincs-e valami, amiről szót válthatnék az érdekedben a királlyal vagy a hadseregparancsnokkal? De ő így felelt: Hiszen itt lakom, a saját népem körében."
      },
      {
        "verse": "14",
        "text": "Elizeus ezt mondta: Mégis mit tehetnék érted? Géhazi közbeszólt: Hiszen nincs fia, a férje meg öreg."
      },
      {
        "verse": "15",
        "text": "Elizeus így szólt: Hívd ide az asszonyt! Amikor odahívta, az megállt az ajtóban."
      },
      {
        "verse": "16",
        "text": "Elizeus így szólt: Egy év múlva fiút ölelsz. Az asszony így felelt: Ugyan, uram, Isten embere, ne ámítsd a te szolgálóleányodat!"
      },
      {
        "verse": "17",
        "text": "De teherbe esett az asszony, és egy év múlva fiút szült – abban az időben, amelyet Elizeus megmondott neki."
      },
      {
        "verse": "18",
        "text": "Amikor nagyobb lett a gyermek, kiment egyszer az apja után az aratókhoz."
      },
      {
        "verse": "19",
        "text": "Egyszer csak azt mondta az apjának: Jaj, a fejem, a fejem! Az apja megparancsolta a szolgájának, hogy vigye el az anyjához."
      },
      {
        "verse": "20",
        "text": "Az föl is vette, és elvitte az anyjához; ott üldögélt az ölében délig, akkor aztán meghalt."
      },
      {
        "verse": "21",
        "text": "Az anyja fölment, és lefektette Isten emberének az ágyára, rázárta az ajtót, és elment."
      },
      {
        "verse": "22",
        "text": "Odahívta a férjét, és így szólt: Küldj ide egy szolgát meg egy szamarat, hadd siessek el az Isten emberéhez, aztán visszatérek."
      },
      {
        "verse": "23",
        "text": "De az megkérdezte: Miért mégy ma hozzá? Hiszen nincs sem újhold, sem szombat! Az asszony így szólt: Hagyj békén!"
      },
      {
        "verse": "24",
        "text": "És fölnyergelte a szamarat, majd ezt mondta a szolgájának: Hajtsd gyorsan az állatot, és ne akadályozz a vágtatásban, amíg nem szólok neked!"
      },
      {
        "verse": "25",
        "text": "Elment tehát, és megérkezett Isten emberéhez a Karmel-hegyre. Amikor Isten embere távolról meglátta őt, így szólt Géhazihoz, a szolgájához: Nézd csak, az ott a súnémi asszony!"
      },
      {
        "verse": "26",
        "text": "Fuss eléje, és kérdezd meg, hogy jól van-e ő, jól van-e a férje, és jól van-e a gyermeke? Az asszony így felelt: Jól!"
      },
      {
        "verse": "27",
        "text": "De amikor odaért az Isten emberéhez a hegyre, átkarolta a lábát. Géhazi odalépett, hogy félretaszítsa, de az Isten embere így szólt: Ne bántsd, hiszen el van keseredve, és az  Úr eltitkolta előlem, nem jelentette ki ezt nekem."
      },
      {
        "verse": "28",
        "text": "Az asszony ezt mondta: Uram, talán én kértem fiút? Nem azt mondtam, hogy ne hitegess engem?!"
      },
      {
        "verse": "29",
        "text": "Akkor Elizeus így szólt Géhazihoz: Övezd fel a derekadat, vedd kezedbe a botomat, és indulj! Ha valakivel találkozol, ne köszönj neki, és ha neked köszönnek, ne válaszolj! Tedd a botomat a fiú arcára!"
      },
      {
        "verse": "30",
        "text": "De a fiú anyja így szólt: Az élő  Úrra és az életemre mondom, hogy nem hagylak itt! Elindult tehát Elizeus, és ment az asszony után."
      },
      {
        "verse": "31",
        "text": "Géhazi már előttük odaért, és a botot a fiú arcára tette, de az nem szólt, és nem mutatott életjelet. Visszatért tehát Elizeushoz, és jelentette neki, hogy nem ébredt fel a fiú."
      },
      {
        "verse": "32",
        "text": "Ekkor Elizeus bement a házba, ahol a fiú holtan feküdt az ágyán."
      },
      {
        "verse": "33",
        "text": "Bement, bezárta kettőjük mögött az ajtót, és imádkozott az  Úrhoz."
      },
      {
        "verse": "34",
        "text": "Majd fellépett az ágyra, ráfeküdt a gyermekre, és rátette száját a szájára, szemét a szemére, tenyerét a tenyerére. Ahogy így ráhajolt, fölmelegedett a gyermek teste."
      },
      {
        "verse": "35",
        "text": "Azután egy darabig föl-alá járkált a házban, majd ismét odalépett, és ráhajolt. Ekkor a fiú tüsszentett hétszer egymás után, és felnyitotta a szemét."
      },
      {
        "verse": "36",
        "text": "Ő pedig odahívta Géhazit, és azt mondta: Hívd ide a súnémi asszonyt! Az odahívta, és amikor odament hozzá, így szólt: Viheted a fiadat."
      },
      {
        "verse": "37",
        "text": "Az asszony odament, a lába elé vetette magát, és a földre borult. Azután fogta a fiát, és kiment."
      },
      {
        "verse": "38",
        "text": "Amikor Elizeus visszatért Gilgálba, éhínség volt az országban. A prófétatanítványok ott ültek előtte, ő pedig így szólt a szolgájához: Tedd föl a nagy fazekat, és főzz valami főzeléket a prófétatanítványoknak!"
      },
      {
        "verse": "39",
        "text": "Egyikük kiment a mezőre, hogy valamilyen zöldségfélét szedjen. Talált is a mezőn egy indás növényt, és teleszedte a ruháját vadtökkel. Hazaérve belevagdalta a fazékba főzeléknek, mert nem tudták, mi az."
      },
      {
        "verse": "40",
        "text": "Azután szedtek belőle a férfiaknak, hogy egyenek. De amikor belekóstoltak a főzelékbe, így kiáltottak föl: Halál van a fazékban, Isten embere! És nem tudták megenni."
      },
      {
        "verse": "41",
        "text": "Akkor ő ezt mondta: Hozzatok lisztet! Beleszórta azt a fazékba, és így szólt: Szedjetek a népnek, hadd egyenek! Akkor már semmi ártalmas nem volt a fazékban."
      },
      {
        "verse": "42",
        "text": "Egyszer egy ember jött Baal-Sálisából, és hozott az Isten emberének első termésből készült kenyereket: húsz árpakenyeret meg friss gabonát a tarisznyájában. Elizeus ezt mondta: Add oda a népnek, hadd egyenek!"
      },
      {
        "verse": "43",
        "text": "A szolgája azonban így szólt: Hogyan adjam ezt oda száz embernek? De ő így felelt: Csak add oda a népnek, hadd egyenek! Mert ezt mondja az  Úr: Enni fognak, és még marad is!"
      },
      {
        "verse": "44",
        "text": "Odaadta tehát nekik; azok pedig ettek, és még hagytak is belőle, ahogyan megmondta az  Úr."
      }
    ]
  },
  {
    "chapter": 5,
    "verses": [
      {
        "verse": "1",
        "text": "Naamán, Arám királyának hadseregparancsnoka nagyra becsült ember volt ura előtt, és tekintélyes, mert általa szabadította meg az  Úr Arámot. Ez a férfi erős vitéz volt, de bélpoklos lett."
      },
      {
        "verse": "2",
        "text": "Egyszer kivonult néhány arám rablócsapat, és foglyul ejtettek Izráel országából egy kisleányt, aki Naamán feleségének lett a szolgálóleánya."
      },
      {
        "verse": "3",
        "text": "Ez így szólt úrnőjéhez: Bárcsak eljutna az én uram a samáriai prófétához, az majd meggyógyítaná a bélpoklosságából."
      },
      {
        "verse": "4",
        "text": "Naamán erre ura elé járult, és elmondta, hogy mit beszélt az Izráel országából való leány."
      },
      {
        "verse": "5",
        "text": "Arám királya ezt mondta: Menj csak el, én meg küldök egy levelet Izráel királyának. El is ment Naamán, és vitt magával tíz talentum ezüstöt, hatezer aranyat meg tíz rend ruhát."
      },
      {
        "verse": "6",
        "text": "Átadta Izráel királyának a levelet is, amely így szólt: Most, amikor ez a levél hozzád érkezik, kérlek, hogy gyógyítsd meg bélpoklosságából szolgámat, Naamánt, akit hozzád küldtem!"
      },
      {
        "verse": "7",
        "text": "Amikor Izráel királya fölolvasta a levelet, megszaggatta a ruháját, és ezt mondta: Hát Isten vagyok én, aki megölhet és életre kelthet, hogy ideküld ez énhozzám egy embert, hogy meggyógyítsam bélpoklosságából?! Értsétek meg, lássátok be, hogy csak ürügyet keres ellenem!"
      },
      {
        "verse": "8",
        "text": "Amikor Elizeus, Isten embere meghallotta, hogy Izráel királya megszaggatta a ruháját, ilyen üzenetet küldött a királynak: Miért szaggattad meg a ruhádat? Jöjjön ide hozzám az az ember, és majd megtudja, hogy van prófétája Izráelnek!"
      },
      {
        "verse": "9",
        "text": "Ezért Naamán elment lovaival és kocsijával, és megállt Elizeus házának a bejáratánál."
      },
      {
        "verse": "10",
        "text": "Elizeus egy követet küldött hozzá ezzel az üzenettel: Menj, és fürödj meg hétszer a Jordánban, akkor újra megtisztul a tested!"
      },
      {
        "verse": "11",
        "text": "Naamán azonban megharagudott, elment, és így szólt: Én azt gondoltam, hogy majd kijön, elém áll, és segítségül hívja Istenének, az  Úrnak a nevét, azután végighúzza kezét a beteg helyen, és kigyógyít a bélpoklosságból."
      },
      {
        "verse": "12",
        "text": "Hát nem többet érnek-e Damaszkusz folyói, az Abáná és a Parpar Izráel minden vizénél? Megfürödhetnék azokban is, hogy megtisztuljak! Azzal megfordult, és haragosan távozott."
      },
      {
        "verse": "13",
        "text": "Szolgái azonban odamentek, és így szóltak hozzá: Atyám, ha a próféta valami nagy dolgot parancsolt volna, azt megtennéd, ugye? Mennyivel inkább megteheted, amikor csak azt mondta, hogy fürödj meg, és megtisztulsz."
      },
      {
        "verse": "14",
        "text": "Lement tehát, és megmerítkezett hétszer a Jordánban az Isten emberének a kívánsága szerint. Akkor újra tiszta lett a teste, akár egy újszülött gyermeké."
      },
      {
        "verse": "15",
        "text": "Ezután Naamán visszatért egész kíséretével az Isten emberéhez, bement, megállt előtte, és ezt mondta: Most már tudom, hogy nincs máshol Isten az egész földön, csak Izráelben. Most azért fogadj el ajándékot a te szolgádtól!"
      },
      {
        "verse": "16",
        "text": "De ő így felelt: Az élő  Úrra mondom, akinek a szolgálatában állok, hogy nem fogadok el semmit! Bár unszolta, hogy fogadja el, ő hajthatatlan maradt."
      },
      {
        "verse": "17",
        "text": "Akkor ezt mondta Naamán: Ha nem is fogadod el, hadd kapjon a te szolgád annyi földet, amennyit egy pár öszvér elbír. Mert nem készít többé a te szolgád sem égőáldozatot, sem véresáldozatot más istennek, csak az  Úrnak!"
      },
      {
        "verse": "18",
        "text": "Csak azt az egy dolgot engedje meg az  Úr a te szolgádnak, hogy amikor az én uram bemegy Rimmón templomába, hogy ott leboruljon, és ha az én kezemre támaszkodik, én is leborulhassak Rimmón templomában. Azt, hogy én leborulok Rimmón templomában, bocsássa meg az  Úr a te szolgádnak!"
      },
      {
        "verse": "19",
        "text": "Ő így felelt neki: Menj el békével! Még nem jutott messzire Naamán,"
      },
      {
        "verse": "20",
        "text": "amikor Géhazi, Elizeusnak, Isten emberének a szolgája ezt gondolta: Lám, az én uram kíméletes volt ehhez az arámi Naamánhoz, és nem fogadta el tőle, amit hozott. Az élő  Úrra mondom, hogy utánafutok, és szerzek tőle valamit!"
      },
      {
        "verse": "21",
        "text": "Utána is eredt Géhazi Naamánnak. Amikor Naamán meglátta, hogy fut utána, leugrott a kocsijáról, elébe ment, és ezt kérdezte: Jól vagytok?"
      },
      {
        "verse": "22",
        "text": "Az így felelt: Jól. De az én uram ezt az üzenetet küldi: Éppen most érkezett hozzám két prófétatanítvány Efraim hegyvidékéről. Adj nekik egy talentum ezüstöt és két rend ruhát!"
      },
      {
        "verse": "23",
        "text": "Naamán ezt mondta: Kérlek, fogadj el két talentumot! Így unszolta őt. Majd bekötött két talentum ezüstöt két zsákba, és két rend ruhával együtt odaadta két szolgájának, azok vitték Géhazi előtt."
      },
      {
        "verse": "24",
        "text": "Amikor elértek a dombhoz, kivette a kezükből, és elhelyezte egy házban. Az embereket pedig elküldte, és azok elmentek."
      },
      {
        "verse": "25",
        "text": "Azután bement, és ura elé állt. Elizeus ezt kérdezte: Honnan jössz, Géhazi? Ő így felelt: Nem járt a te szolgád sehol sem."
      },
      {
        "verse": "26",
        "text": "De ő ezt mondta neki: Nem igaz! Az én szívem ott járt, amikor az az ember leszállt a kocsiról, és eléd ment. Hát annak az ideje van most, hogy ezüstöt szerezz, és ruhákat, olajfákat és szőlőket, juhokat és marhákat, szolgákat és szolgálóleányokat végy?"
      },
      {
        "verse": "27",
        "text": "Ragadjon rád és utódaidra Naamán bélpoklossága örökre! És az olyan poklosan ment ki előle, mint a hó."
      }
    ]
  },
  {
    "chapter": 6,
    "verses": [
      {
        "verse": "1",
        "text": "Egyszer azt mondták a prófétatanítványok Elizeusnak: Nézd, szűk nekünk ez a hely itt nálad, ahol lakunk."
      },
      {
        "verse": "2",
        "text": "Hadd menjünk el a Jordánhoz; ott mindegyikünk kivág egy szál fát, és készítünk magunknak egy helyet, ahol lakhatunk. Ő ezt mondta: Menjetek!"
      },
      {
        "verse": "3",
        "text": "De az egyik így szólt: Kérlek, jöjj el te is a szolgáiddal! Ő így felelt: Elmegyek."
      },
      {
        "verse": "4",
        "text": "El is ment velük. Amikor megérkeztek a Jordánhoz, vágni kezdték a fákat."
      },
      {
        "verse": "5",
        "text": "De amikor az egyik kidöntött egy szálfát, a fejsze vasa beleesett a vízbe. Akkor felkiáltott, és ezt mondta: Jaj, uram! Csak kölcsönben volt nálam!"
      },
      {
        "verse": "6",
        "text": "Az Isten embere megkérdezte: Hová esett? Az megmutatta neki a helyet; ő pedig levágott egy darab fát, és odadobta. A fejszevas ekkor feljött a víz tetejére."
      },
      {
        "verse": "7",
        "text": "Elizeus így szólt: Emeld ki! Az pedig kinyújtotta a kezét, és kivette."
      },
      {
        "verse": "8",
        "text": "Arám királya háborút indított Izráel ellen. Megbeszélte udvari embereivel, hogy melyik helyen legyen a tábora."
      },
      {
        "verse": "9",
        "text": "Az Isten embere azonban ezt az üzenetet küldte Izráel királyának: Vigyázz, ne vonulj át ezen a helyen, mert ott állnak lesben az arámok!"
      },
      {
        "verse": "10",
        "text": "Izráel királya ekkor embereket küldött arra a helyre, amelyet az Isten embere mondott neki, figyelmeztetve őt, hogy ott vigyázzon magára. Így történt többször is."
      },
      {
        "verse": "11",
        "text": "Felháborodott emiatt Arám királya, összehívatta udvari embereit, és ezt mondta nekik: Miért nem jelentitek nekem, hogy ki tart a mieink közül Izráel királyával?"
      },
      {
        "verse": "12",
        "text": "Ekkor az egyik udvari embere így szólt: Senki, uram, királyom! De az Izráelben levő Elizeus próféta megmondja Izráel királyának még azokat a dolgokat is, amelyekről te a hálószobádban beszélsz."
      },
      {
        "verse": "13",
        "text": "A király ezt parancsolta: Menjetek, és nézzetek utána, hogy hol van, hadd fogassam el! Jelentették neki, hogy most Dótánban van."
      },
      {
        "verse": "14",
        "text": "Akkor lovakat, harci kocsikat és tekintélyes sereget küldött oda. Azok megérkeztek éjjel, és körülvették a várost."
      },
      {
        "verse": "15",
        "text": "Amikor az Isten emberének a szolgája korán felkelt és kiment, a sereg már körülvette a várost lovakkal meg harci kocsikkal. A szolgája így szólt hozzá: Jaj, uram! Mit tegyünk?"
      },
      {
        "verse": "16",
        "text": "De ő így felelt: Ne félj, mert többen vannak velünk, mint ővelük!"
      },
      {
        "verse": "17",
        "text": "Majd Elizeus így imádkozott:  Uram, nyisd meg a szemét, hadd lásson! És az  Úr megnyitotta a szolgának a szemét, és az meglátta, hogy tele van a hegy Elizeus körül tüzes lovakkal és harci kocsikkal."
      },
      {
        "verse": "18",
        "text": "Amikor aztán az arámok rárontottak, Elizeus így imádkozott az  Úrhoz: Verd meg ezt a népet vaksággal! Meg is verte őket vaksággal, ahogyan Elizeus kérte."
      },
      {
        "verse": "19",
        "text": "Elizeus akkor ezt mondta nekik: Nem ez az az út, és nem ez az a város. Jöjjetek utánam, majd én elvezetlek benneteket ahhoz az emberhez, akit kerestek. És elvezette őket Samáriába."
      },
      {
        "verse": "20",
        "text": "Samáriába érve így szólt Elizeus:  Uram, nyisd meg a szemüket, hogy lássanak! Az  Úr megnyitotta a szemüket, és akkor látták, hogy Samária közepén vannak."
      },
      {
        "verse": "21",
        "text": "Amikor Izráel királya meglátta őket, ezt kérdezte Elizeustól: Megölessem-e őket, atyám?"
      },
      {
        "verse": "22",
        "text": "Ő így felelt: Ne ölesd meg! Meg szoktad-e öletni azokat, akiket foglyul ejtesz kardoddal vagy íjaddal? Adj nekik kenyeret és vizet, hadd egyenek és igyanak, azután menjenek el urukhoz!"
      },
      {
        "verse": "23",
        "text": "Nagy lakomát rendezett tehát nekik, és miután ettek és ittak, elbocsátotta őket. Azok pedig elmentek urukhoz. Nem is jöttek többé arám rablócsapatok Izráel országába."
      },
      {
        "verse": "24",
        "text": "Történt ezek után, hogy Benhadad, Arám királya összegyűjtötte egész seregét, fölvonult, és ostrom alá vette Samáriát."
      },
      {
        "verse": "25",
        "text": "Nagy éhínség támadt Samáriában, mert addig ostromolták, míg egy szamárfej nyolcvan ezüstbe, egy maréknyi galambtrágya pedig öt ezüstbe került."
      },
      {
        "verse": "26",
        "text": "Egyszer Izráel királya a várfalon járkált, és egy asszony így kiáltott hozzá: Segíts rajtam, uram, királyom!"
      },
      {
        "verse": "27",
        "text": "De ő ezt mondta: Ha az  Úr nem segít rajtad, én hogyan segítsek? Talán a szérűről vagy a sajtóból?"
      },
      {
        "verse": "28",
        "text": "Majd megkérdezte tőle a király: Mi bajod van? Erre ő így felelt: Egy asszony ezt mondta nekem: Add ide a fiadat, együk meg ma őt, holnap pedig megesszük az én fiamat."
      },
      {
        "verse": "29",
        "text": "Meg is főztük a fiamat, és megettük. Másnap mondtam neki: Add ide a te fiadat, együk meg azt is! Ő azonban elrejtette a fiát."
      },
      {
        "verse": "30",
        "text": "A király, hallva az asszony szavait, megszaggatta a ruháját, és úgy ment tovább a várfalon. A nép akkor látta, hogy alul zsákruhát visel."
      },
      {
        "verse": "31",
        "text": "Akkor ezt mondta: Úgy segítsen az Isten most és ezután is, hogy nem marad ma a helyén Elizeusnak, Sáfát fiának a feje!"
      },
      {
        "verse": "32",
        "text": "Elizeus a házában ült, és vele voltak a vének. A király előreküldte az egyik emberét, de még mielőtt a követ odaért volna hozzá, ezt mondta Elizeus a véneknek: Látjátok, ez a gyilkos fajzat elküldött valakit, hogy a fejemet vétesse! Ügyeljetek, és amikor a követ ideér, zárjátok be az ajtót előtte, és nyomjátok az ajtót vele szemben, mert urának a léptei hallatszanak a nyomában."
      },
      {
        "verse": "33",
        "text": "Még beszélt velük, amikor a követ oda is ért hozzá, és ezt mondta: Látod, ilyen baj származott az  Úrtól! Miért várjak még tovább az  Úrra?!"
      }
    ]
  },
  {
    "chapter": 7,
    "verses": [
      {
        "verse": "1",
        "text": "Ekkor így szólt Elizeus: Halljátok meg az  Úr igéjét! Ezt mondja az  Úr: Holnap ilyenkor egy szeá finomliszt egy sekelbe meg két szeá árpa is egy sekelbe fog kerülni Samária kapujában."
      },
      {
        "verse": "2",
        "text": "Erre így válaszolt Isten emberének az a tiszt, akinek a kezére szokott támaszkodni a király: Még ha az  Úr megnyitná is az ég csatornáit, ez akkor sem történhetne meg! De ő így felelt: Majd meglátod a saját szemeddel, de nem eszel belőle."
      },
      {
        "verse": "3",
        "text": "A kapu bejáratánál volt négy poklos ember, akik ezt mondták egymásnak: Mit üljünk itt, amíg meghalunk?"
      },
      {
        "verse": "4",
        "text": "Ha azt mondanánk, hogy menjünk be a városba: éhínség van a városban, meghalunk ott; de ha itt maradunk, akkor is meghalunk. Gyertek hát, szökjünk át az arámok táborába! Ha életben hagynak bennünket, élünk; ha megölnek, akkor meghalunk."
      },
      {
        "verse": "5",
        "text": "Alkonyatkor elindultak, hogy az arámok táborába menjenek. De amikor az arámok táborának a széléhez értek, látták, hogy nincs ott senki."
      },
      {
        "verse": "6",
        "text": "Mert az Úr azt tette, hogy az arám táborban harci kocsik, lovak és nagy haderő robogását hallották, mire azok ezt mondták egymásnak: Izráel királya bizonyára felbérelte ellenünk a hettiták királyait és Egyiptom királyait, hogy ránk törjenek!"
      },
      {
        "verse": "7",
        "text": "Ezért még alkonyatkor futásnak eredtek, otthagyva sátraikat, lovaikat, szamaraikat, a tábort, ahogy volt, és futva mentették az életüket."
      },
      {
        "verse": "8",
        "text": "Amikor ezek a poklosok a tábor széléhez értek, bementek egy sátorba, ettek-ittak, majd összeszedték onnan az ezüstöt, aranyat meg a ruhákat, azután elmentek, és elrejtették azokat. Egy másik sátorba is bementek, onnan is összeszedtek mindent, azután elmentek, és elrejtették."
      },
      {
        "verse": "9",
        "text": "Majd ezt mondták egymásnak: Nem helyes, amit teszünk. Ez a nap örömhírnek a napja. Ha hallgatunk és megvárjuk a virradatot, büntetés ér bennünket. Gyertek hát, menjünk, és mondjuk el ezt a királyi palotában!"
      },
      {
        "verse": "10",
        "text": "Odaérkezve szóltak a város kapuőrségének, és jelentették nekik: Bementünk az arám táborba, és láttuk, hogy senki sincs ott, emberi szó sem hallatszik, csak kikötött lovak és szamarak vannak ott meg a sátrak, ahogyan voltak."
      },
      {
        "verse": "11",
        "text": "A kapuőrök telekürtölték a hírrel a várost, s végül jelentették a dolgot benn a királyi palotában."
      },
      {
        "verse": "12",
        "text": "A király fölkelt éjszaka, és így szólt udvari embereihez: Majd én megmondom nektek, hogy mit tettek velünk az arámok. Tudják, hogy éhezünk, ezért kivonultak a táborból, hogy elrejtőzzenek a mezőn, mert azt gondolják: Ha kijönnek a városból, élve fogjuk el őket, a városba pedig behatolunk."
      },
      {
        "verse": "13",
        "text": "Egyik udvari embere így válaszolt: Fogjunk öt megmaradt lovat azokból, amelyek még megmaradtak a városban. Mindegy, hogy úgy járnak-e, mint akik még megmaradtak Izráel egész sokaságából, vagy úgy, mint akik elpusztultak Izráel egész sokaságából. Küldjük ki őket, és majd meglátjuk!"
      },
      {
        "verse": "14",
        "text": "Fogtak tehát két harci kocsit lovastul, és elküldött a király az arámok tábora után, hogy menjenek el, és nézzék meg."
      },
      {
        "verse": "15",
        "text": "Utánuk is mentek egészen a Jordánig, és látták, hogy az egész út tele van ruhával és fölszereléssel, amiket az arámok sietségükben eldobáltak. Ekkor a kiküldöttek visszatértek, és jelentették ezt a királynak."
      },
      {
        "verse": "16",
        "text": "A nép pedig kitódult, és kifosztotta az arámok táborát. Így történt, hogy egy szeá finomliszt egy sekelbe és két szeá árpa is egy sekelbe került, az  Úr szava szerint."
      },
      {
        "verse": "17",
        "text": "A király odarendelte a kapuhoz azt a tisztet, akinek a kezére szokott támaszkodni, a nép azonban agyontaposta a kapuban, és meghalt, amint az Isten embere megmondta, amikor a király elment hozzá."
      },
      {
        "verse": "18",
        "text": "Éppen úgy történt, ahogyan Isten embere megmondta a királynak: „Két szeá árpa egy sekelbe meg egy szeá finomliszt is egy sekelbe fog kerülni Samária kapujában holnap ilyenkor.”"
      },
      {
        "verse": "19",
        "text": "Erre válaszolt így a tiszt Isten emberének: Még ha az  Úr megnyitná is az ég csatornáit, ez akkor sem történhet meg! Ő erre így felelt: Majd meglátod a saját szemeddel, de nem eszel belőle!"
      },
      {
        "verse": "20",
        "text": "Úgy is történt: a nép agyontaposta a kapuban, és meghalt."
      }
    ]
  },
  {
    "chapter": 8,
    "verses": [
      {
        "verse": "1",
        "text": "Egyszer Elizeus így szólt ahhoz az asszonyhoz, akinek a fiát életre keltette: Indulj útnak házad népével együtt, és tartózkodj jövevényként ott, ahol lehet, mert az  Úr éhínséget támaszt az országban hét esztendőre, és az már kezdetét is vette."
      },
      {
        "verse": "2",
        "text": "Az asszony el is indult, és azt tette, amit az Isten embere mondott. Elment háza népével együtt, és a filiszteusok földjén élt jövevényként hét esztendeig."
      },
      {
        "verse": "3",
        "text": "A hetedik esztendő végén visszatért az asszony a filiszteusok földjéről, és elment a királyhoz, hogy segítséget kérjen a háza és mezeje dolgában."
      },
      {
        "verse": "4",
        "text": "A király éppen Géhazival, Isten emberének a szolgájával beszélgetett, és ezt mondta: Beszéld el nekem mindazokat a nagy tetteket, amelyeket Elizeus véghezvitt!"
      },
      {
        "verse": "5",
        "text": "Ő éppen arról beszélt a királynak, hogyan keltette életre a holtat, amikor megjelent az az asszony, akinek a fiát életre keltette, hogy segítséget kérjen a királytól háza és mezeje dolgában. Géhazi így szólt: Uram, királyom! Ez az az asszony és ez a fia, akit életre keltett Elizeus."
      },
      {
        "verse": "6",
        "text": "A király kikérdezte az asszonyt, az pedig elbeszélte neki az ügyét. Ekkor a király egy udvarnokot adott mellé, és elrendelte, hogy adják vissza mindenét, sőt a mező egész jövedelmét is attól a naptól számítva, amikor elhagyta az országot, egész mostanáig."
      },
      {
        "verse": "7",
        "text": "Elizeus ezután elment Damaszkuszba. Benhadad, Arám királya éppen beteg volt. Amikor jelentették neki, hogy az Isten embere odaérkezett,"
      },
      {
        "verse": "8",
        "text": "ezt mondta a király Hazáélnak: Végy magadhoz ajándékot, és menj az Isten embere elé! Kérdeztesd meg vele az  Urat, hogy felépülök-e ebből a betegségből!"
      },
      {
        "verse": "9",
        "text": "Hazáél tehát eléje ment, vitt magával ajándékul mindenféle damaszkuszi drágaságot, amennyit negyven teve elbír. Amikor odaért, megállt előtte, és így szólt: Fiad, Benhadad, Arám királya küldött hozzád, hogy megkérdezze, felépül-e ebből a betegségből?"
      },
      {
        "verse": "10",
        "text": "Elizeus ezt mondta neki: Menj, és mondd azt neki, hogy bizonyosan felépül. Bár az  Úr velem megláttatta, hogy meg fog halni."
      },
      {
        "verse": "11",
        "text": "Akkor az Isten embere mereven maga elé nézett, azután sírva fakadt."
      },
      {
        "verse": "12",
        "text": "Hazáél megkérdezte: Miért sírsz, uram? Ő így felelt: Mert tudom, hogy milyen veszedelmet hozol Izráel fiaira. Erődjeiket fölperzseled, ifjaikat fegyverrel ölöd meg, csecsemőiket sziklához vágod, és terhes asszonyaikat felhasogatod."
      },
      {
        "verse": "13",
        "text": "Erre azt mondta Hazáél: Ugyan micsoda a te szolgád, ez a kutya, hogy ilyen nagy dolgokat vihetnék véghez? De Elizeus így felelt: Megláttatta velem az  Úr, hogy te leszel Arám királya."
      },
      {
        "verse": "14",
        "text": "Elizeustól eltávozva bement urához, aki megkérdezte tőle: Mit mondott neked Elizeus? Ő így felelt: Azt mondta nekem, hogy bizonyosan fölépülsz."
      },
      {
        "verse": "15",
        "text": "Másnap azonban fogott egy takarót, vízbe mártotta, és urának az arcára terítette, úgyhogy az meghalt. Utána Hazáél lett a király."
      },
      {
        "verse": "16",
        "text": "Jórámnak, Aháb fiának, Izráel királyának ötödik évében, amikor Júda királya Jósáfát volt, kezdett uralkodni Jórám, Jósáfátnak, Júda királyának a fia."
      },
      {
        "verse": "17",
        "text": "Harminckét éves volt, amikor király lett, és nyolc évig uralkodott Jeruzsálemben."
      },
      {
        "verse": "18",
        "text": "Izráel királyainak az útján járt, ugyanúgy élt, mint Aháb háza népe, mert Aháb leánya volt a felesége. Azt tette, amit rossznak lát az  Úr."
      },
      {
        "verse": "19",
        "text": "De az  Úr nem akarta elpusztítani Júdát szolgájáért, Dávidért, mert megígérte neki, hogy mécsest ad neki és fiainak mindenkor."
      },
      {
        "verse": "20",
        "text": "Az ő idejében pártoltak el az edómiak Júdától, és királyt választottak maguknak."
      },
      {
        "verse": "21",
        "text": "Ezért Jórám Cáírba vonult összes harci kocsijával együtt. Éjjel fölkelt, átvágta magát az edómiakon, akik bekerítették őt és a harci kocsik parancsnokait, a hadinép pedig otthonába menekült."
      },
      {
        "verse": "22",
        "text": "Így pártoltak el az edómiak Júdától mindmáig. Ugyanebben az időben pártolt el Libná is."
      },
      {
        "verse": "23",
        "text": "Jórám egyéb dolgai és mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "24",
        "text": "Azután Jórám pihenni tért őseihez, és eltemették ősei mellé Dávid városában. Utána a fia, Ahazjá lett a király."
      },
      {
        "verse": "25",
        "text": "Jórámnak, Aháb fiának, Izráel királyának tizenkettedik évében kezdett uralkodni Ahazjá, Jórámnak, Júda királyának a fia."
      },
      {
        "verse": "26",
        "text": "Huszonkét éves volt Ahazjá, amikor király lett, és egy évig uralkodott Jeruzsálemben. Anyjának a neve Ataljá volt, Omrínak, Izráel királyának az unokája."
      },
      {
        "verse": "27",
        "text": "Ő is Aháb házának az útján járt, és azt tette, amit rossznak lát az  Úr, éppúgy, mint Aháb háza, mert Ahábnak a veje volt."
      },
      {
        "verse": "28",
        "text": "Jórámmal, Aháb fiával együtt háborút viselt Hazáél, Arám királya ellen Rámót-Gileádért, de az arámok megsebesítették Jórámot."
      },
      {
        "verse": "29",
        "text": "Ezért Jórám király visszatért Jezréelbe, hogy meggyógyíttassa sebeit, amelyeket az arámok ejtettek rajta Rámában, amikor Hazáél, Arám királya ellen harcolt. Ahazjá, Jórám fia, Júda királya pedig elment, hogy meglátogassa Jórámot, Aháb fiát Jezréelben, mert beteg volt."
      }
    ]
  },
  {
    "chapter": 9,
    "verses": [
      {
        "verse": "1",
        "text": "Elizeus próféta magához hívott egy prófétatanítványt, és ezt mondta neki: Övezd fel derekadat, vedd kezedbe ezt az olajoskorsót, és menj el Rámót-Gileádba!"
      },
      {
        "verse": "2",
        "text": "Amikor odaérkezel, keresd meg Jéhút, Jósáfát fiát, Nimsí unokáját! Menj oda, hívasd ki a társai közül, és vezesd be a legbelső szobába!"
      },
      {
        "verse": "3",
        "text": "Azután fogd az olajoskorsót, önts olajat a fejére, és mondd: Így szól az  Úr: Fölkentelek téged Izráel királyává! Azután nyisd ki az ajtót, és fuss el, ne késlekedj!"
      },
      {
        "verse": "4",
        "text": "El is ment az ifjú, az ifjú próféta Rámót-Gileádba."
      },
      {
        "verse": "5",
        "text": "Amikor odaért, a haderő parancsnokai éppen együtt voltak. Ő így szólt: Beszédem van veled, parancsnok! Jéhú megkérdezte: Melyikünkkel? Ő így felelt: Teveled, parancsnok!"
      },
      {
        "verse": "6",
        "text": "Ekkor fölkelt, és bement a házba, amaz pedig olajat öntött a fejére, és ezt mondta neki: Így szól az  Úr, Izráel Istene: Fölkentelek téged az  Úr népének, Izráelnek a királyává!"
      },
      {
        "verse": "7",
        "text": "Irtsd ki a te urad, Aháb háza népét! Így állok bosszút Jezábelen szolgáimnak, a prófétáknak a véréért és az  Úr minden szolgájának a véréért."
      },
      {
        "verse": "8",
        "text": "Elpusztul Aháb egész háza népe, mert kiirtom Izráelből Aháb férfiutódait, apraját-nagyját."
      },
      {
        "verse": "9",
        "text": "Olyanná teszem Aháb házát, mint Jeroboámnak, Nebát fiának a házát meg Baasának, Ahijjá fiának a házát."
      },
      {
        "verse": "10",
        "text": "Jezábelt pedig a kutyák eszik meg a jezréeli birtokán, és nem fogják eltemetni! Ezután kinyitotta az ajtót, és elfutott."
      },
      {
        "verse": "11",
        "text": "Amikor Jéhú kiment urának embereihez, azok megkérdezték tőle: Rendben van minden? Mit akart tőled ez a bolond? Ő így felelt nekik: Ti is ismeritek az ilyen fecsegőket."
      },
      {
        "verse": "12",
        "text": "De ők azt mondták: Ne beszélj mellé, mondd csak el nekünk! Erre ő ezt mondta: Ilyesfélét mondott nekem: Így szól az  Úr: Fölkentelek téged Izráel királyává!"
      },
      {
        "verse": "13",
        "text": "Akkor mindnyájan sietve fogták a ruhájukat, leterítették elé a lépcsőre, azután megfújták a kürtöket, és ezt kiáltották: Jéhú a király!"
      },
      {
        "verse": "14",
        "text": "Így szőtt összeesküvést Jéhú, Jósáfát fia, Nimsí unokája Jórám ellen. Jórám egész Izráellel együtt Rámót-Gileádot védte Hazáéllel, Arám királyával szemben."
      },
      {
        "verse": "15",
        "text": "Majd visszatért Jórám király, hogy Jezréelben gyógyíttassa a sebeit, amelyeket az arámok ejtettek rajta, amikor Hazáél, Arám királya ellen harcolt. Jéhú pedig ezt mondta: Ha velem vagytok, egyetlen szökevény sem juthat ki a városból, nehogy hírt vigyen Jezréelbe!"
      },
      {
        "verse": "16",
        "text": "Ekkor Jéhú harci kocsijára szállt, és elment Jezréelbe, mert ott feküdt Jórám. Ahazjá, Júda királya is odament, hogy meglátogassa Jórámot."
      },
      {
        "verse": "17",
        "text": "A Jezréel tornyában álló őrszem meglátta Jéhú közeledő csapatát, és így kiáltott: Egy csapatot látok! Jórám ezt parancsolta: Keríts egy lovast, küldd eléjük, hogy kérdezze meg, békés-e a szándékuk!"
      },
      {
        "verse": "18",
        "text": "A lovas elébe ment, és ezt mondta: Azt kérdezi a király, hogy békés-e a szándékotok. Jéhú így felelt: Mit törődsz te a békés szándékkal? Állj mögém! Az őrszem jelentette, hogy a küldött odaért hozzájuk, de nem tért vissza."
      },
      {
        "verse": "19",
        "text": "Elküldött akkor egy másik lovast. Amikor odaért hozzájuk, az is ezt mondta: Azt kérdezi a király, hogy békés-e a szándékotok. Jéhú így felelt: Mit törődsz te a békés szándékkal? Állj mögém!"
      },
      {
        "verse": "20",
        "text": "Az őrszem jelentette: Ez is odaért hozzájuk, de nem tért vissza. De aki jön, az úgy hajt, ahogyan Jéhú, Nimsí unokája szokott; éppolyan eszeveszetten hajt."
      },
      {
        "verse": "21",
        "text": "Akkor Jórám megparancsolta, hogy fogjanak be. Amikor befogtak a harci kocsijába, kivonult Jórám, Izráel királya és Ahazjá, Júda királya, mindegyik a maga harci kocsiján. Kivonultak Jéhú elé, és a jezréeli Nábót birtokán találkoztak vele."
      },
      {
        "verse": "22",
        "text": "Amikor Jórám meglátta Jéhút, ezt kérdezte: Békés-e a szándékod, Jéhú? De ő így felelt: Hogy lehetne békés, amíg anyádnak, Jezábelnek paráznasága és sok varázsolgatása tart?!"
      },
      {
        "verse": "23",
        "text": "Ekkor Jórám megpróbált elmenekülni. Fordultában még odakiáltotta Ahazjának: Árulás, Ahazjá!"
      },
      {
        "verse": "24",
        "text": "Jéhú azonban kezébe kapta az íját, és hátba lőtte Jórámot úgy, hogy a szívén át elöl kijött a nyílvessző, és ő összerogyott a harci kocsiján."
      },
      {
        "verse": "25",
        "text": "Jéhú ezt mondta tisztjének, Bidkarnak: Vedd föl, és dobd oda a jezréeli Nábót birtokára! Mert emlékezz vissza, hogy amikor én és te együtt követtük harci kocsin az apját, Ahábot, ezt a vészes jövendölést jelentette ki róla az  Úr:"
      },
      {
        "verse": "26",
        "text": "„Bizony láttam, amikor kiontották Nábótnak és fiainak a vérét, így szól az  Úr, azért megfizetek neked ezen a birtokon, így szól az  Úr!” Most azért vedd fel, és dobd erre a birtokra, az  Úr szava szerint!"
      },
      {
        "verse": "27",
        "text": "Amikor Ahazjá, Júda királya ezt látta, megpróbált Bét-Haggán felé elmenekülni, de Jéhú üldözőbe vette, és megparancsolta, hogy őt is öljék meg. Meg is sebesítették a harci kocsiján a Gúr-hágónál, Jibleám mellett. Elmenekült Megiddóba, de ott meghalt."
      },
      {
        "verse": "28",
        "text": "Emberei elvitték harci kocsiján Jeruzsálembe, és eltemették sírjába ősei mellé, Dávid városában."
      },
      {
        "verse": "29",
        "text": "Ahazjá Jórámnak, Aháb fiának tizenegyedik évében lett Júda királya."
      },
      {
        "verse": "30",
        "text": "Azután Jéhú megérkezett Jezréelbe. Amikor Jezábel ezt meghallotta, kifestette a szemét, feldíszítette a haját, és úgy ült ki az ablakba."
      },
      {
        "verse": "31",
        "text": "Amikor Jéhú bement a kapun, Jezábel ezt kérdezte: Békés-e a szándékod, Zimrí, uradnak gyilkosa?"
      },
      {
        "verse": "32",
        "text": "Ő pedig fölnézve az ablakra így szólt: Ki az, aki velem tart? Akkor kitekintett két-három udvarnok."
      },
      {
        "verse": "33",
        "text": "Ő megparancsolta: Dobjátok le! Le is dobták, úgyhogy vére a falra fröccsent meg a lovakra, amelyekkel áthajtott velük rajta."
      },
      {
        "verse": "34",
        "text": "Jéhú pedig bement, és miután evett és ivott, ezt mondta: Nézzetek utána ennek az átkozottnak, és temessétek el, mert mégiscsak egy király leánya volt!"
      },
      {
        "verse": "35",
        "text": "De amikor odamentek, hogy eltemessék, nem találtak belőle mást, csak a koponyáját, a lábait és a két kézfejét."
      },
      {
        "verse": "36",
        "text": "Visszatértek, és jelentették neki, mire ő ezt mondta: Az  Úr igéje ez, amelyet kijelentett szolgája, a tisbei Illés által: „A kutyák eszik meg Jezábel testét a jezréeli birtokon."
      },
      {
        "verse": "37",
        "text": "És olyan lesz Jezábel holtteste a jezréeli birtokon, mint a trágya a mezőn; nem mondják meg róla, hogy ez volt Jezábel.”"
      }
    ]
  },
  {
    "chapter": 10,
    "verses": [
      {
        "verse": "1",
        "text": "Ahábnak hetven fia volt Samáriában. Jéhú tehát leveleket írt, és elküldte Samáriába a jezréeli parancsnokokhoz, a vénekhez és Aháb fiainak a nevelőihez. Ez állt a levelekben:"
      },
      {
        "verse": "2",
        "text": "Most, amikor ez a levél hozzátok érkezik, nálatok vannak uratoknak a fiai, és nálatok vannak a harci kocsik, a lovak és a megerősített város a hadi fölszereléssel együtt."
      },
      {
        "verse": "3",
        "text": "Szemeljétek ki tehát uratok fiai közül a legjobbat és legbecsületesebbet, ültessétek apja trónjára, és harcoljatok uratok házáért!"
      },
      {
        "verse": "4",
        "text": "Ők azonban rettenetesen megijedtek, és ezt mondták: Hiszen két király sem állhatott meg vele szemben, hogyan állhatnánk meg mi?!"
      },
      {
        "verse": "5",
        "text": "Akkor a palota felügyelője, a városparancsnok meg a vének és a nevelők ezt az üzenetet küldték Jéhúnak: Szolgáid vagyunk, és bármit parancsolsz nekünk, megtesszük. Senkit sem választunk királlyá, tedd azt, amit jónak látsz!"
      },
      {
        "verse": "6",
        "text": "Erre egy második levelet is írt nekik, amelyben ez állt: Ha velem tartotok, és hallgattok a szavamra, akkor vegyétek fejét azoknak a férfiaknak, uratok fiainak, és jöjjetek el hozzám Jezréelbe holnap ilyenkor! A király fiai ugyanis, hetvenen, a város előkelőinél laktak; azok nevelték őket."
      },
      {
        "verse": "7",
        "text": "Amikor a levél megérkezett hozzájuk, fogták a király fiait, és lemészárolták mind a hetvenet, fejüket kosarakba rakták, és elküldték Jéhúnak Jezréelbe."
      },
      {
        "verse": "8",
        "text": "Amikor a követ megérkezett, és jelentette neki, hogy elhozták a király fiainak a fejét, ezt mondta: Tegyétek ki azokat reggelre két kupacban a kapu bejáratához!"
      },
      {
        "verse": "9",
        "text": "Reggel aztán kiment, odaállt, és ezt mondta az egész népnek: Ti ártatlanok vagytok. Én ütöttem pártot uram ellen, és őt én öltem meg. De ki vágta le mindezeket?"
      },
      {
        "verse": "10",
        "text": "Tudjátok meg tehát, hogy semmi sem esik a földre az  Úr igéjéből, amit kijelentett az  Úr Aháb házáról! Az  Úr véghezvitte azt, amit kijelentett szolgája, Illés által."
      },
      {
        "verse": "11",
        "text": "Azután levágta Jéhú mindazokat, akik még megmaradtak Aháb házából Jezréelben, minden tekintélyes és bizalmas emberét meg a papjait. Senkit sem hagyott elmenekülni."
      },
      {
        "verse": "12",
        "text": "Majd elindult, és elment Samáriába. Éppen Bét-Éked-Háróímnál járt,"
      },
      {
        "verse": "13",
        "text": "amikor találkozott Jéhú Ahazjának, Júda királyának a testvéreivel. Megkérdezte: Kik vagytok? Ők így feleltek: Ahazjának a testvérei vagyunk, és azért megyünk, hogy köszöntsük a király fiait meg az anyakirálynő fiait."
      },
      {
        "verse": "14",
        "text": "Jéhú ezt parancsolta: Fogjátok el őket élve! El is fogták őket élve, és lemészárolták őket Bét-Éked kútjánál: negyvenkét férfit. Nem hagyott meg közülük senkit."
      },
      {
        "verse": "15",
        "text": "Onnan továbbmenve összetalálkozott Jónádábbal, Rékáb fiával. Köszöntötte, és azt kérdezte tőle: Olyan őszinte szívvel vagy-e irántam, mint amilyen őszinte szívvel vagyok én teirántad? Jónádáb így felelt: Igen! Ha igen – mondta Jéhú –, add a kezed! Amikor az kezet adott, maga mellé állította a kocsijára."
      },
      {
        "verse": "16",
        "text": "Majd ezt mondta: Gyere velem, és lásd meg, hogyan buzgólkodom az  Úrért! És magával vitte a harci kocsiján."
      },
      {
        "verse": "17",
        "text": "Miután megérkezett Samáriába, levágta Samáriában Aháb minden megmaradt hozzátartozóját, egészen kipusztította őket, az  Úr igéje szerint, amelyet kijelentett Illésnek."
      },
      {
        "verse": "18",
        "text": "Akkor összegyűjtötte Jéhú az egész népet, és ezt mondta nekik: Aháb nem tisztelte eléggé Baalt; Jéhú sokkal jobban akarja tisztelni őt!"
      },
      {
        "verse": "19",
        "text": "Most azért hívjátok ide Baal összes prófétáját, összes szolgáját és összes papját! Senki se hiányozzék, mert nagy áldozatot mutatok be Baalnak. Senki sem fog életben maradni, aki hiányzik! Jéhú azonban álnokságból tette ezt, hogy elpusztíthassa Baal tisztelőit."
      },
      {
        "verse": "20",
        "text": "Majd ezt mondta Jéhú: Tartsatok szent ünnepet Baal tiszteletére! Ki is hirdették ezt."
      },
      {
        "verse": "21",
        "text": "Jéhú üzenetet küldött egész Izráelnek, és eljöttek Baal tisztelői mind; nem volt senki, aki el ne jött volna. Azután bementek Baal templomába, úgyhogy Baal temploma zsúfolásig megtelt."
      },
      {
        "verse": "22",
        "text": "Akkor azt mondta a ruhatár felügyelőjének: Hozz ki ruhákat Baal tisztelőinek! Az kihozta nekik a ruhákat."
      },
      {
        "verse": "23",
        "text": "Majd bement Jéhú és Jónádáb, Rékáb fia Baal templomába, és ezt mondta Baal tisztelőinek: Kutassatok, és nézzetek körül, hogy nincs-e itt valaki köztetek az  Úr tisztelői közül. Csak Baal tisztelői lehetnek itt!"
      },
      {
        "verse": "24",
        "text": "Ezután hozzáfogtak a véresáldozatok és égőáldozatok előkészítéséhez. Jéhú pedig nyolcvan embert helyezett el kívül, és ezt mondta: Aki egyet is elszalaszt azok közül, akiket a kezetekbe juttatok, az életével fizet annak az életéért."
      },
      {
        "verse": "25",
        "text": "Amikor befejezte az égőáldozat bemutatását, ezt parancsolta Jéhú a testőröknek és a tiszteknek: Menjetek be, és vágjátok le őket, senki se jöjjön ki közülük! A testőrök és a tisztek kardélre hányták őket, és kidobálták holttestüket, majd behatoltak a Baal-templom belsejébe."
      },
      {
        "verse": "26",
        "text": "Kihordták a Baal-templom szent oszlopait, és elégették."
      },
      {
        "verse": "27",
        "text": "Ledöntötték a Baalnak szentelt oszlopot, majd lerombolták Baal templomát, és árnyékszékké tették. Így van ez még ma is."
      },
      { "verse": "28", "text": "Így pusztította ki Jéhú Baalt Izráelből." },
      {
        "verse": "29",
        "text": "De nem tágított Jéhú Jeroboámnak, Nebát fiának a vétkeitől, aki vétekbe vitte Izráelt: az aranyborjúktól, amelyek Bételben és Dánban voltak."
      },
      {
        "verse": "30",
        "text": "Az  Úr ezt mondta Jéhúnak: Mivel maradéktalanul véghezvitted azt, amit helyesnek láttam, és mindenben szándékom szerint bántál Aháb házával, azért utódaid négy nemzedéken át ülhetnek majd Izráel trónján."
      },
      {
        "verse": "31",
        "text": "Jéhú azonban nem vigyázott arra, hogy teljes szívvel az  Úrnak, Izráel Istenének a törvénye szerint éljen. Nem tágított Jeroboám vétkeitől, aki vétekbe vitte Izráelt."
      },
      {
        "verse": "32",
        "text": "Abban az időben kezdte az  Úr megcsonkítani Izráelt, mert megverte őket Hazáél Izráel határa mentén mindenütt:"
      },
      {
        "verse": "33",
        "text": "a Jordántól napkeletre, Gileád egész földjén a gádiakat, a rúbenieket és a manassébelieket, az Arnón-patak mellett fekvő Aróértól fogva egész Gileádot és Básánt."
      },
      {
        "verse": "34",
        "text": "Jéhú egyéb dolgai, minden, amit véghezvitt, összes hőstette meg van írva az Izráel királyainak történetéről szóló könyvben."
      },
      {
        "verse": "35",
        "text": "Azután Jéhú pihenni tért őseihez, és eltemették Samáriában. Utána a fia, Jóáház lett a király."
      },
      {
        "verse": "36",
        "text": "Jéhú huszonnyolc esztendeig volt Samáriában Izráel királya."
      }
    ]
  },
  {
    "chapter": 11,
    "verses": [
      {
        "verse": "1",
        "text": "Amikor Ataljá, Ahazjá anyja látta, hogy meghalt a fia, fogta magát, és kipusztított minden gyermeket, aki a királyi családból származott."
      },
      {
        "verse": "2",
        "text": "De Jóseba, Jórám király lánya, Ahazjá húga fogta Jóást, Ahazjá fiát, és kilopta őt a király fiai közül, akiket halálra szántak, és őt meg a dajkáját a hálószobába vitte. Azután elrejtették Ataljá elől, és így őt nem ölték meg."
      },
      {
        "verse": "3",
        "text": "Hat évig rejtegette magánál, az  Úr házában; az országban ez idő alatt Ataljá uralkodott."
      },
      {
        "verse": "4",
        "text": "A hetedik évben Jójádá magához rendelte a palotaőr- és testőrszázadok parancsnokait, és bevitte őket magával az  Úr házába. Szövetséget kötött velük, és megeskette őket az  Úr házában, majd megmutatta nekik a király fiát."
      },
      {
        "verse": "5",
        "text": "Azután megparancsolta nekik: Ezt tegyétek: egyharmada azoknak, akik szombaton lépnek szolgálatba, a királyi palotánál álljon őrségen,"
      },
      {
        "verse": "6",
        "text": "egyharmaduk a Szúr-kapuban, egyharmaduk pedig a testőrök mögötti kapuban legyen! Így álljatok őrt a palota körül a szokásnak megfelelően!"
      },
      {
        "verse": "7",
        "text": "De az a két szakaszotok is, amely szombaton az őrséget átadja, maradjon szolgálatban az  Úr házánál, a király mellett!"
      },
      {
        "verse": "8",
        "text": "Vegyétek körül a királyt, legyen mindenkinek kezében a fegyvere; aki pedig a sorok közé be akar hatolni, azt meg kell ölni! A király mellett legyetek, akármerre jár!"
      },
      {
        "verse": "9",
        "text": "A századosok mindenben úgy jártak el, ahogyan Jójádá főpap megparancsolta. Mindegyik maga mellé vette az embereit, a szombaton szolgálatba lépők mellett azokat is, akik szombaton letették a szolgálatot, és bementek Jójádá főpaphoz."
      },
      {
        "verse": "10",
        "text": "A főpap pedig odaadta a századosoknak Dávid király lándzsáit és pajzsait, amelyek az  Úr házában voltak."
      },
      {
        "verse": "11",
        "text": "A testőrök fegyverrel a kezükben felálltak a templom jobb oldalától a templom bal oldaláig az oltárhoz és a templomhoz, és körülvették a királyt."
      },
      {
        "verse": "12",
        "text": "Akkor Jójádá kivezette a király fiát, és fejére tette a koronát; kezébe adta az uralkodás okmányát, és így királlyá választották, és fölkenték őt. Tapsoltak, és így kiáltoztak: Éljen a király!"
      },
      {
        "verse": "13",
        "text": "Meghallotta Ataljá a testőrök és a nép lármáját, ezért bement a nép közé az  Úr házába."
      },
      {
        "verse": "14",
        "text": "Amikor látta, hogy a király ott áll az emelvényen, amint szokás, a király körül pedig ott vannak a parancsnokok és a kürtösök, az egész köznép meg örül, és fújja a kürtöket, akkor Ataljá megszaggatta a ruháját, és így kiáltozott: Összeesküvés! Összeesküvés!"
      },
      {
        "verse": "15",
        "text": "De Jójádá főpap megparancsolta a haderő élén álló századosoknak: Vezessétek ki a sorok között; ha pedig valaki utánamegy, azt öljétek meg fegyverrel! A főpap ugyanis nem akarta, hogy az  Úr házában öljék meg Atalját."
      },
      {
        "verse": "16",
        "text": "Akkor kituszkolták Atalját, és amikor a királyi palota kocsibejárójához ért, ott megölték."
      },
      {
        "verse": "17",
        "text": "Jójádá azután szövetséget kötött az  Úr, a király és a nép között, hogy az  Úr népe lesznek; ugyanígy a király és a nép között is."
      },
      {
        "verse": "18",
        "text": "Azután az ország egész népe behatolt Baal templomába, és lerombolta azt. Oltárait és bálványképeit teljesen összezúzták, Mattánt, Baal papját pedig meggyilkolták az oltárok előtt. Ezután a főpap felügyelőket rendelt az  Úr házába. "
      },
      {
        "verse": "19",
        "text": "Majd maga mellé vette a századosokat, a palotaőrséget, a testőröket és az ország egész népét, és lekísérték a királyt az  Úr házából. A testőrök kapuján keresztül bevonultak a királyi palotába, ő pedig a királyi trónra ült."
      },
      {
        "verse": "20",
        "text": "Az ország egész népe örült, a város pedig nyugodt maradt, noha Atalját fegyverrel ölték meg a királyi palotában."
      }
    ]
  },
  {
    "chapter": 12,
    "verses": [
      { "verse": "1", "text": "Jóás hétéves korában lett király." },
      {
        "verse": "2",
        "text": "Jéhú hetedik évében kezdett uralkodni Jóás, és negyven évig uralkodott Jeruzsálemben. Anyjának a neve Cibjá volt, Beérsebából származott."
      },
      {
        "verse": "3",
        "text": "Jóás egész életében azt tette, amit helyesnek lát az  Úr, mivel erre tanította Jójádá főpap."
      },
      {
        "verse": "4",
        "text": "Csak az áldozóhalmok nem szűntek meg, a nép továbbra is áldozott és tömjénezett az áldozóhalmokon."
      },
      {
        "verse": "5",
        "text": "Jóás ezt mondta a papoknak: A szent adományokból eredő összes pénzt, amit az  Úr házába visznek, a forgalomban levő pénzt, azt a pénzt, amelyet fejenként rónak ki becslés szerint, továbbá mindazt a pénzt, amit az emberek szívük szerint visznek az  Úr házába,"
      },
      {
        "verse": "6",
        "text": "vegyék magukhoz a papok, mindegyik a maga ismerősétől, azután javíttassák ki a templom rongálódásait, ahol csak ilyen rongálódás található."
      },
      {
        "verse": "7",
        "text": "De Jóás király huszonharmadik évéig sem javíttatták ki a papok a templom rongálódásait."
      },
      {
        "verse": "8",
        "text": "Ezért Jóás király hívatta Jójádá főpapot meg a többi papot, és megkérdezte tőlük: Miért nem javíttatjátok ki a templom rongálódásait? Ezután nem tehetitek el ismerőseitek pénzét, hanem oda kell adnotok a templom rongálódásainak javítására."
      },
      {
        "verse": "9",
        "text": "A papok beleegyeztek, hogy nem teszik el a nép pénzét, de a templom rongálódásait mégsem javíttatták ki."
      },
      {
        "verse": "10",
        "text": "Akkor Jójádá főpap vett egy ládát, a fedelére lyukat fúrt, és odatette az oltár mellé jobb felől, ahol be szoktak menni az  Úr házába. Abba tették az ajtót őrző papok mindazt a pénzt, amit az  Úr házába vittek."
      },
      {
        "verse": "11",
        "text": "Mikor aztán látták, hogy sok pénz van a ládában, odament a király kancellárja a főpappal együtt, csomókba kötötték, és összeszámolták az  Úr házában talált pénzt."
      },
      {
        "verse": "12",
        "text": "A lemért pénzt átadták a munkavezetőknek, akik az  Úr házához voltak kirendelve. Azok pedig kiadták az ácsoknak és az építőmestereknek, akik az  Úr házán dolgoztak,"
      },
      {
        "verse": "13",
        "text": "meg a kőműveseknek és a kőfaragóknak, hogy vásároljanak faanyagot és faragott köveket az  Úr háza rongálódásainak a kijavításához, és ami csak szükséges volt a templom javításához."
      },
      {
        "verse": "14",
        "text": "De abból a pénzből, amit az  Úr házába vittek, nem készíttettek az  Úr háza számára sem ezüsttálakat, sem késeket, sem hintőedényeket, sem trombitákat, sem egyéb arany- vagy ezüsttárgyakat,"
      },
      {
        "verse": "15",
        "text": "hanem a munkavezetőknek adták oda, hogy javítsák ki abból az  Úr házát."
      },
      {
        "verse": "16",
        "text": "Nem kellett elszámoltatni azokat, akikre rábízták a pénzt, hogy átadják a munkavezetőknek, mert azt hűen kezelték."
      },
      {
        "verse": "17",
        "text": "Csupán a jóvátételi áldozatra és a vétekáldozatra adott pénzt nem vitték be az  Úr házába, ez a papoké volt."
      },
      {
        "verse": "18",
        "text": "Akkoriban vonult fel Hazáél, Arám királya; megtámadta Gátot és elfoglalta. Majd elhatározta Hazáél, hogy Jeruzsálem ellen vonul."
      },
      {
        "verse": "19",
        "text": "Ezért Jóás, Júda királya fogta mindazokat a szent tárgyakat, amelyeket elődei, Jósáfát, Jórám és Ahazjá, Júda királyai adományoztak a templom javára, és a maga szent adományaival meg az  Úr házának és a királyi palotának a kincstárában található összes arannyal együtt elküldte Hazáélnak, Arám királyának, mire az elvonult Jeruzsálem alól."
      },
      {
        "verse": "20",
        "text": "Jóás egyéb dolgai, mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "21",
        "text": "Udvari emberei fölkeltek, összeesküvést szőttek ellene, és megölték Jóást Bét-Millónál, amikor Szillába ment."
      },
      {
        "verse": "22",
        "text": "Józákár, Simat fia és Józábád, Sómér fia voltak azok az udvari emberei, akik megölték, és ő meghalt. Ősei mellé temették Dávid városában. Utána a fia, Amacjá lett a király."
      }
    ]
  },
  {
    "chapter": 13,
    "verses": [
      {
        "verse": "1",
        "text": "Jóásnak, Ahazjá fiának, Júda királyának huszonharmadik évében lett Izráel királya Jóáház, Jéhú fia Samáriában, tizenhét esztendőre."
      },
      {
        "verse": "2",
        "text": "Azt tette, amit rossznak lát az  Úr: követte Jeroboámnak, Nebát fiának a vétkeit, aki vétekbe vitte Izráelt, nem tért el azoktól."
      },
      {
        "verse": "3",
        "text": "Ezért fellángolt az  Úr haragja Izráel ellen, és egész uralkodása alatt Hazáélnak, Arám királyának meg Benhadadnak, Hazáél fiának a kezébe adta őket."
      },
      {
        "verse": "4",
        "text": "De amikor Jóáház megengesztelte az  Urat, az  Úr meghallgatta őt, mert látta, hogy Arám királya mennyire sanyargatja Izráelt."
      },
      {
        "verse": "5",
        "text": "Az  Úr szabadítót adott Izráelnek, úgyhogy kikerültek Arám hatalma alól, és Izráel fiai otthonaikban lakhattak, ahogyan azelőtt."
      },
      {
        "verse": "6",
        "text": "De mégsem tértek el Jeroboám házának a vétkeitől, aki vétekbe vitte Izráelt, hanem folytatták azokat. Az Aséra-szobor is ott maradt Samáriában."
      },
      {
        "verse": "7",
        "text": "Nem maradt Jóáháznak több hadinépe, mint ötven ló, tíz harci kocsi és tízezer gyalogos, mert elpusztította őket Arám királya, és olyanná tette őket, amilyen csépléskor a por."
      },
      {
        "verse": "8",
        "text": "Jóáház egyéb dolgai, mindaz, amit véghezvitt, és hőstettei meg vannak írva az Izráel királyainak történetéről szóló könyvben."
      },
      {
        "verse": "9",
        "text": "Azután Jóáház pihenni tért őseihez, és Samáriában temették el. Utána a fia, Jóás lett a király."
      },
      {
        "verse": "10",
        "text": "Jóásnak, Júda királyának a harminchetedik évében lett Izráel királya Jóás, Jóáház fia Samáriában, tizenhat esztendeig."
      },
      {
        "verse": "11",
        "text": "Azt tette, amit rossznak lát az  Úr, nem tért el Jeroboámnak, Nebát fiának vétkeitől, aki vétekbe vitte Izráelt, hanem folytatta azokat."
      },
      {
        "verse": "12",
        "text": "Jóás egyéb dolgai, mindaz, amit véghezvitt, és hőstettei, amikor háborút viselt Amacjá júdai király ellen, meg vannak írva az Izráel királyainak történetéről szóló könyvben."
      },
      {
        "verse": "13",
        "text": "Azután Jóás pihenni tért őseihez, és Jeroboám ült a trónjára. Jóást pedig eltemették Samáriában Izráel királyai mellé."
      },
      {
        "verse": "14",
        "text": "Amikor Elizeus abba a betegségbe esett, amelyben később meghalt, elment hozzá Jóás, Izráel királya, ráborulva sírt, és ezt mondta: Atyám, atyám, Izráel harci kocsija és annak hajtója!"
      },
      {
        "verse": "15",
        "text": "Elizeus ezt mondta neki: Fogj íjat és nyilakat! Ő íjat és nyilakat fogott a kezébe."
      },
      {
        "verse": "16",
        "text": "Majd ezt mondta Elizeus Izráel királyának: Feszítsd ki kezeddel az íjat! Amikor kifeszítette a kezével, Elizeus rátette kezét a király kezére."
      },
      {
        "verse": "17",
        "text": "Azután ezt mondta: Nyisd ki a keletre néző ablakot! A király kinyitotta. Elizeus ezt mondta: Lőj! Ő pedig lőtt. Akkor így szólt: Az  Úr szabadításának a nyila ez, az Arámtól megszabadító nyíl, mert véglegesen levered majd Arámot Aféknál!"
      },
      {
        "verse": "18",
        "text": "Azután ezt mondta: Fogd a nyilakat! Ő kézbe vette azokat. Ekkor így szólt Izráel királyához: Üss a földre! Ő ráütött a földre háromszor, azután megállt."
      },
      {
        "verse": "19",
        "text": "Megharagudott rá ezért az Isten embere, és ezt mondta: Ötször vagy hatszor kellett volna ütnöd, akkor végleg levernéd Arámot! Így azonban csak háromszor vered meg Arámot."
      },
      {
        "verse": "20",
        "text": "Azután meghalt Elizeus, és eltemették. A következő esztendőben móábi rablócsapatok törtek be az országba."
      },
      {
        "verse": "21",
        "text": "Éppen akkor temettek egy embert, de amikor meglátták a rablócsapatot, belökték azt az embert Elizeus sírjába, és elmentek. Az az ember pedig hozzáérve Elizeus teteméhez, életre kelt, és talpra állt."
      },
      {
        "verse": "22",
        "text": "Hazáél, Arám királya sanyargatta Izráelt Jóáház egész idejében."
      },
      {
        "verse": "23",
        "text": "De megkegyelmezett nekik az  Úr, megkönyörült rajtuk, és feléjük fordult az Ábrahámmal, Izsákkal és Jákóbbal kötött szövetségért. Nem akarta őket elpusztítani, és nem vetette el őket maga elől mindeddig."
      },
      {
        "verse": "24",
        "text": "Azután meghalt Hazáél, Arám királya. Utána a fia, Benhadad lett a király."
      },
      {
        "verse": "25",
        "text": "Akkor Jóás, Jóáház fia visszavette Benhadadtól, Hazáél fiától azokat a városokat, amelyeket háborúban vettek el apjától, Jóáháztól. Háromszor verte meg Arámot Jóás, és visszavette Izráel városait."
      }
    ]
  },
  {
    "chapter": 14,
    "verses": [
      {
        "verse": "1",
        "text": "Jóásnak, Jóáház fiának, Izráel királyának a második évében lett király Amacjá, Jóásnak, Júda királyának a fia."
      },
      {
        "verse": "2",
        "text": "Huszonöt éves volt, amikor uralkodni kezdett, és huszonkilenc évig uralkodott Jeruzsálemben. Anyjának a neve Jóaddán volt, Jeruzsálemből származott."
      },
      {
        "verse": "3",
        "text": "Azt tette, amit helyesnek lát az  Úr, bár nem annyira, mint ősatyja, Dávid, hanem mindent csak úgy tett, ahogyan apja, Jóás."
      },
      {
        "verse": "4",
        "text": "Mert az áldozóhalmok nem szűntek meg, a nép továbbra is ott áldozott és tömjénezett az áldozóhalmokon."
      },
      {
        "verse": "5",
        "text": "Amikor királyi hatalma megszilárdult, kivégeztette azokat az udvari embereket, akik meggyilkolták apját, a királyt."
      },
      {
        "verse": "6",
        "text": "De a gyilkosok fiait nem ölette meg, mert így van megírva Mózes törvénykönyvében, amit az  Úr megparancsolt: „Ne kelljen meghalniuk az apáknak a fiakért, a fiaknak se kelljen meghalniuk az apákért; mindenkinek csak a maga vétkéért kelljen meghalnia!”"
      },
      {
        "verse": "7",
        "text": "Levert a Sós-völgyben tízezer edómi embert, Szelát pedig bevette ostrommal, és elnevezte azt Jokteélnek; így hívják azt még ma is."
      },
      {
        "verse": "8",
        "text": "Akkoriban követeket küldött Amacjá Jóáshoz, Izráel királyához, aki Jóáház fia, Jéhú unokája volt. Ezt üzente: Gyere, állj ki ellenem egy csatára!"
      },
      {
        "verse": "9",
        "text": "Jóás, Izráel királya ezt a választ küldte Amacjának, Júda királyának: A libánoni bogáncskóró ezt üzente a libánoni cédrusnak: Add feleségül leányodat a fiamhoz! De arra szaladt egy libánoni vadállat, és eltaposta a bogáncskórót."
      },
      {
        "verse": "10",
        "text": "Mivel te megverted Edómot, felfuvalkodtál. Érd be ezzel a dicsőséggel, és maradj otthon! Miért rohannál vesztedbe? Hiszen elesel Júdával együtt!"
      },
      {
        "verse": "11",
        "text": "De Amacjá nem hallgatott rá. Felvonult hát Jóás, Izráel királya, és megütköztek egymással, ő meg Amacjá, Júda királya, a júdai Bét-Semesnél."
      },
      {
        "verse": "12",
        "text": "De Júda vereséget szenvedett Izráeltől, és mindenki hazamenekült."
      },
      {
        "verse": "13",
        "text": "Amacját, Júda királyát, aki Jóás fia, Ahazjá unokája volt, elfogta Jóás, Izráel királya Bét-Semesnél, majd bevonult Jeruzsálembe. Azután lerombolta Jeruzsálem várfalát az Efraim-kaputól a Szöglet-kapuig négyszáz könyök hosszúságban."
      },
      {
        "verse": "14",
        "text": "Elvitte az  Úr házában és a királyi palota kincstárában talált összes aranyat, ezüstöt és minden fölszerelést, azonkívül túszokat is szedett, és így tért vissza Samáriába."
      },
      {
        "verse": "15",
        "text": "Jóás egyéb dolgai, amelyeket véghezvitt, hőstettei, amikor Amacjá, Júda királya ellen harcolt, meg vannak írva az Izráel királyainak történetéről szóló könyvben."
      },
      {
        "verse": "16",
        "text": "Azután Jóás pihenni tért őseihez, és eltemették Samáriában Izráel királyai mellé. Utána a fia, Jeroboám lett a király."
      },
      {
        "verse": "17",
        "text": "De Amacjá, Jóás fia, Júda királya még tizenöt évig élt Jóásnak, Jóáház fiának, Izráel királyának a halála után."
      },
      {
        "verse": "18",
        "text": "Amacjá egyéb dolgai meg vannak írva a Júda királyainak történetéről szóló könyvben."
      },
      {
        "verse": "19",
        "text": "Összeesküvést szőttek ellene Jeruzsálemben, ezért Lákísba menekült. De utánaküldtek Lákísba, és ott megölték."
      },
      {
        "verse": "20",
        "text": "Majd visszavitték lovakon, és eltemették ősei mellé Jeruzsálemben, Dávid városában."
      },
      {
        "verse": "21",
        "text": "Akkor Júda egész népe fogta, és a tizenhat éves Azarját tette királlyá apja, Amacjá helyett."
      },
      {
        "verse": "22",
        "text": "Ő építette ki Élatot, amelyet visszacsatolt Júdához azután, hogy a király pihenni tért őseihez."
      },
      {
        "verse": "23",
        "text": "Amacjának, Jóás fiának, Júda királyának tizenötödik évében lett Izráel királya Jeroboám, Jóásnak a fia Samáriában, negyvenegy esztendeig."
      },
      {
        "verse": "24",
        "text": "Azt tette, amit rossznak lát az  Úr. Nem tért el Jeroboámnak, Nebát fiának a vétkeitől, aki vétekbe vitte Izráelt."
      },
      {
        "verse": "25",
        "text": "Ő állította vissza Izráel határát a Hamátba vezető úttól az Arábá-tengerig, az  Úrnak, Izráel Istenének igéje szerint, amelyet kijelentett szolgája, a Gat-Héferből való Jónás próféta, Amittaj fia által."
      },
      {
        "verse": "26",
        "text": "Mert meglátta az  Úr Izráel igen keserves nyomorúságát, hogy végét járja már apraja-nagyja egyaránt, és nincs segítője Izráelnek."
      },
      {
        "verse": "27",
        "text": "Nem mondta azt az  Úr, hogy eltörli Izráel nevét az ég alól, ezért megszabadította őket Jeroboám, Jóás fia által."
      },
      {
        "verse": "28",
        "text": "Jeroboám egyéb dolgai, mindaz, amit véghezvitt, hőstettei, amikor harcolt, és visszaszerezte Izráelnek Damaszkuszt és Hamátot, amely valaha Júdáé volt, mindezek meg vannak írva az Izráel királyainak történetéről szóló könyvben."
      },
      {
        "verse": "29",
        "text": "Azután Jeroboám pihenni tért őseihez, Izráel királyaihoz. Utána a fia, Zekarjá lett a király."
      }
    ]
  },
  {
    "chapter": 15,
    "verses": [
      {
        "verse": "1",
        "text": "Jeroboámnak, Izráel királyának huszonhetedik évében kezdett uralkodni Azarjá, Amacjának a fia, Júda királya."
      },
      {
        "verse": "2",
        "text": "Tizenhat éves volt, amikor uralkodni kezdett, és ötvenkét évig uralkodott Jeruzsálemben. Anyjának a neve Jekoljá volt, Jeruzsálemből származott."
      },
      {
        "verse": "3",
        "text": "Azt tette, amit helyesnek lát az  Úr, egészen úgy, ahogyan apja, Amacjá tette."
      },
      {
        "verse": "4",
        "text": "Csak az áldozóhalmok nem szűntek meg, a nép továbbra is áldozott és tömjénezett az áldozóhalmokon."
      },
      {
        "verse": "5",
        "text": "Az  Úr megverte a királyt, és poklos lett halála napjáig. Ezért egy elkülönített házban lakott, és Jótám, a király fia állt a palota élén, ő bíráskodott az ország népe fölött."
      },
      {
        "verse": "6",
        "text": "Azarjá egyéb dolgai, mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "7",
        "text": "Azután Azarjá pihenni tért őseihez, és eltemették ősei mellé, Dávid városában. Utána a fia, Jótám lett a király."
      },
      {
        "verse": "8",
        "text": "Azarjának, Júda királyának harmincnyolcadik évében Zekarjá, Jeroboám fia lett Izráel királya Samáriában, hat hónapig."
      },
      {
        "verse": "9",
        "text": "Azt tette, amit rossznak lát az  Úr, ahogyan ősei tették. Nem tért el Jeroboámnak, Nebát fiának a vétkeitől, aki vétekbe vitte Izráelt."
      },
      {
        "verse": "10",
        "text": "De összeesküvést szőtt ellene Sallúm, Jábés fia, és levágta őt a nép előtt, megölte, és ő lett utána a király."
      },
      {
        "verse": "11",
        "text": "Zekarjá egyéb dolgai meg vannak írva az Izráel királyainak történetéről szóló könyvben."
      },
      {
        "verse": "12",
        "text": "Így teljesedett be az  Úr igéje, amelyet kijelentett Jéhúnak: „Utódaid négy nemzedéken át ülhetnek majd Izráel trónján.”"
      },
      {
        "verse": "13",
        "text": "Sallúm, Jábés fia Uzzijjának, Júda királyának harminckilencedik évében lett király, de csak egy hónapig uralkodott Samáriában."
      },
      {
        "verse": "14",
        "text": "Mert felvonult Tircából Menahém, Gádí fia, behatolt Samáriába, és levágta Sallúmot, Jábés fiát Samáriában. Megölte, és ő lett utána a király."
      },
      {
        "verse": "15",
        "text": "Sallúm egyéb dolgai és az általa szőtt összeesküvés meg van írva az Izráel királyainak történetéről szóló könyvben."
      },
      {
        "verse": "16",
        "text": "Akkoriban verte le Menahém, Tircából kiindulva, Tifszahot és mindazokat, akik ott laktak, és az egész környékét, mivel nem nyitottak előtte kaput. Ezért leverte, és még a terhes asszonyait is mind felhasogatta."
      },
      {
        "verse": "17",
        "text": "Azarjának, Júda királyának harminckilencedik évében lett Izráel királya Menahém, Gádí fia Samáriában, tíz esztendeig."
      },
      {
        "verse": "18",
        "text": "Azt tette, amit rossznak lát az  Úr: nem tért el egész életén át Jeroboámnak, Nebát fiának a vétkeitől, aki vétekbe vitte Izráelt."
      },
      {
        "verse": "19",
        "text": "Púl, Asszíria királya betört az országba, mert Menahém ezer talentum ezüstöt adott Púlnak, hogy legyen segítségére, és szilárdítsa meg királyi hatalmát."
      },
      {
        "verse": "20",
        "text": "Ezt a pénzt Menahém kivetette Izráelre, valamennyi tehetős emberre: ötven sekel ezüstöt fejenként mindenkire, hogy megadhassa Asszíria királyának. Akkor hazatért Asszíria királya, és nem maradt ott az országban."
      },
      {
        "verse": "21",
        "text": "Menahém egyéb dolgai, mindaz, amit véghezvitt, meg van írva az Izráel királyainak történetéről szóló könyvben."
      },
      {
        "verse": "22",
        "text": "Azután Menahém pihenni tért őseihez. Utána a fia, Pekahjá lett a király."
      },
      {
        "verse": "23",
        "text": "Azarjának, Júda királyának ötvenedik évében Pekahjá, Menahém fia lett Izráel királya Samáriában két esztendeig."
      },
      {
        "verse": "24",
        "text": "Azt tette, amit rossznak lát az  Úr: nem tért el Jeroboámnak, Nebát fiának a vétkeitől, aki vétekbe vitte Izráelt."
      },
      {
        "verse": "25",
        "text": "De összeesküvést szőtt ellene egy tisztje, Pekah, Remaljá fia, és levágta őt Samáriában a királyi palota toronyszobájában, és vele együtt Argóbot meg Arjét és ötven gileádi embert. Miután megölte, ő lett utána a király."
      },
      {
        "verse": "26",
        "text": "Pekahjá egyéb dolgai, mindaz, amit véghezvitt, meg van írva az Izráel királyainak történetéről szóló könyvben."
      },
      {
        "verse": "27",
        "text": "Azarjának, Júda királyának ötvenkettedik évében Pekah, Remaljá fia lett Izráel királya Samáriában húsz esztendeig."
      },
      {
        "verse": "28",
        "text": "Azt tette, amit rossznak lát az  Úr: nem tért el Jeroboámnak, Nebát fiának a vétkeitől, aki vétekbe vitte Izráelt."
      },
      {
        "verse": "29",
        "text": "Pekahnak, Izráel királyának az idejében tört be Tiglat-Pileszer, Asszíria királya, és elfoglalta Ijjónt, Ábél-Bét-Maakát, Jánóahot, Kedest, Hácórt, Gileádot, Galileát, Naftáli egész földjét, és fogságba hurcolta azok lakosait Asszíriába."
      },
      {
        "verse": "30",
        "text": "De Hóséa, Élá fia, összeesküvést szőtt Pekah, Remaljá fia ellen, és levágta őt. Megölte, és ő lett utána a király, Jótámnak, Uzzijjá fiának huszadik esztendejében."
      },
      {
        "verse": "31",
        "text": "Pekah egyéb dolgai, mindaz, amit véghezvitt, meg van írva az Izráel királyainak történetéről szóló könyvben."
      },
      {
        "verse": "32",
        "text": "Pekahnak, Remaljá fiának, Izráel királyának második évében kezdett uralkodni Jótám, Uzzijjának, Júda királyának a fia."
      },
      {
        "verse": "33",
        "text": "Huszonöt éves volt, amikor uralkodni kezdett, és tizenhat évig uralkodott Jeruzsálemben. Anyjának a neve Jerúsá volt, Cádók leánya."
      },
      {
        "verse": "34",
        "text": "Azt tette, amit helyesnek lát az  Úr, egészen úgy, ahogyan apja, Uzzijjá tette."
      },
      {
        "verse": "35",
        "text": "Csak az áldozóhalmok nem szűntek meg, a nép továbbra is áldozott és tömjénezett az áldozóhalmokon. Ő építtette meg az  Úr háza felső kapuját."
      },
      {
        "verse": "36",
        "text": "Jótám egyéb dolgai, mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "37",
        "text": "Abban az időben kezdte az  Úr rászabadítani Júdára Recínt, Arám királyát és Pekahot, Remaljá fiát."
      },
      {
        "verse": "38",
        "text": "Azután Jótám pihenni tért őseihez, és eltemették ősei mellé ősatyjának, Dávidnak a városában. Utána a fia, Áház lett a király."
      }
    ]
  },
  {
    "chapter": 16,
    "verses": [
      {
        "verse": "1",
        "text": "Pekahnak, Remaljá fiának a tizenhetedik évében kezdett uralkodni Áház, Jótámnak, Júda királyának a fia."
      },
      {
        "verse": "2",
        "text": "Húszéves volt Áház, amikor uralkodni kezdett, és tizenhat évig uralkodott Jeruzsálemben. De nem azt tette, amit ősatyja, Dávid, amit helyesnek lát Istene, az  Úr,"
      },
      {
        "verse": "3",
        "text": "hanem Izráel királyainak az útján járt, sőt még a fiát is elégette áldozatul azoknak a népeknek az utálatos szokása szerint, amelyeket kiűzött az  Úr Izráel fiai elől."
      },
      {
        "verse": "4",
        "text": "Áldozott és tömjénezett az áldozóhalmokon, a dombokon és minden zöldellő fa alatt."
      },
      {
        "verse": "5",
        "text": "Akkoriban indított háborút Recín, Arám királya meg Pekah, Remaljá fia, Izráel királya Jeruzsálem ellen, és körülzárták Áházt, de nem tudták legyőzni."
      },
      {
        "verse": "6",
        "text": "Ugyanakkor szerezte vissza Recín, Arám királya Élatot Arámnak, és kiűzte a júdaiakat Élatból. Azután edómiak jöttek Élatba, ott laknak még ma is."
      },
      {
        "verse": "7",
        "text": "Áház azonban követeket küldött Tiglat-Pileszerhez, Asszíria királyához, ezzel az üzenettel: A te szolgád és fiad vagyok! Vonulj fel, és szabadíts meg Arám királyának meg Izráel királyának a markából, akik megtámadtak engem."
      },
      {
        "verse": "8",
        "text": "És fogta Áház az  Úr házában és a királyi palota kincstárában található ezüstöt és aranyat, és elküldte ajándékul Asszíria királyának."
      },
      {
        "verse": "9",
        "text": "Asszíria királya meghallgatta a kérését. Felvonult Asszíria királya Damaszkusz ellen, bevette, lakosait fogságba hurcolta Kírbe, Recínt pedig kivégeztette."
      },
      {
        "verse": "10",
        "text": "Ezután elment Áház király Damaszkuszba Asszíria királya, Tiglat-Pileszer elé, és meglátta a damaszkuszi oltárt. Ekkor Áház király elküldte Úrijjá papnak ennek az oltárnak a rajzát és elkészítésének a pontos leírását."
      },
      {
        "verse": "11",
        "text": "Úrijjá pap pedig megépíttette az oltárt, mindenben úgy, ahogy Áház király Damaszkuszból küldött utasítása szólt; úgy készítette el Úrijjá pap, mire Áház király megjött Damaszkuszból."
      },
      {
        "verse": "12",
        "text": "Amikor a király megérkezett Damaszkuszból, és meglátta az oltárt, odalépett hozzá, és fölment rá."
      },
      {
        "verse": "13",
        "text": "Elfüstölögtette égőáldozatát és ételáldozatát, kiöntötte italáldozatát, békeáldozatának a vérét pedig ráhintette az oltárra."
      },
      {
        "verse": "14",
        "text": "A rézoltárt pedig, amely az  Úr színe előtt állt, elvitette a templom elől, a maga oltára és az  Úr háza közül, és észak felől a maga oltára mellé helyeztette."
      },
      {
        "verse": "15",
        "text": "Majd ezt parancsolta Áház király Úrijjá papnak: A nagy oltáron füstölögtesd el a reggeli égőáldozatot és az esti ételáldozatot, a király égőáldozatát és a hozzá tartozó ételáldozatot, az ország egész népének az égőáldozatát és a hozzájuk tartozó étel- és italáldozatot, és arra hintsd az égőáldozat meg a véresáldozat összes vérét! A rézoltáron még gondolkozom."
      },
      {
        "verse": "16",
        "text": "És Úrijjá pap pontosan úgy járt el, ahogyan Áház király parancsolta."
      },
      {
        "verse": "17",
        "text": "Majd Áház király letörette a mosóállványok peremeit, és eltávolította azokról a mosófazekakat. A medencét levétette az alatta levő rézbikákról, és kőtalapzatra helyeztette."
      },
      {
        "verse": "18",
        "text": "A szombati fedett csarnokot pedig, amelyet a templomban építettek, meg a király részére készült kijáratot eltávolította az  Úr házából Asszíria királyának a kedvéért."
      },
      {
        "verse": "19",
        "text": "Áház egyéb dolgai, amelyeket véghezvitt, meg vannak írva a Júda királyainak történetéről szóló könyvben."
      },
      {
        "verse": "20",
        "text": "Azután Áház pihenni tért őseihez, és eltemették ősei mellé Dávid városában. Utána a fia, Ezékiás lett a király."
      }
    ]
  },
  {
    "chapter": 17,
    "verses": [
      {
        "verse": "1",
        "text": "Áháznak, Júda királyának tizenkettedik évében Hóséa, Élá fia lett Izráel királya Samáriában kilenc esztendeig."
      },
      {
        "verse": "2",
        "text": "Azt tette, amit rossznak lát az  Úr, bár nem annyira, mint Izráel korábbi királyai."
      },
      {
        "verse": "3",
        "text": "Ellene vonult fel Salmaneszer, Asszíria királya, Hóséa pedig az alattvalója lett, és adót fizetett neki."
      },
      {
        "verse": "4",
        "text": "De amikor Asszíria királya rájött, hogy Hóséa összeesküvést szőtt, és követeket küldött Szóhoz, Egyiptom királyához, Asszíria királyának pedig nem küldte meg az évenkénti adót, akkor Asszíria királya elfogatta őt, és megbilincselve börtönbe vetette."
      },
      {
        "verse": "5",
        "text": "Majd felvonult Asszíria királya az egész ország ellen, felvonult Samária ellen, és ostromolta három évig."
      },
      {
        "verse": "6",
        "text": "Hóséa uralkodásának kilencedik évében elfoglalta Asszíria királya Samáriát, Izráelt pedig fogságba hurcolta Asszíriába, és letelepítette őket Halahban és a Hábórnál, Gózán folyójánál meg a médek városaiban."
      },
      {
        "verse": "7",
        "text": "Ez pedig azért történt, mert Izráel fiai vétkeztek Istenük, az  Úr ellen, aki felhozta őket Egyiptom földjéről, Egyiptom királyának, a fáraónak a hatalma alól. Más isteneket féltek,"
      },
      {
        "verse": "8",
        "text": "azoknak a népeknek a szokásait követték, amelyeket kiűzött az  Úr Izráel fiai elől, és azt tették, amit Izráel királyai."
      },
      {
        "verse": "9",
        "text": "Olyan dolgokat találtak ki Izráel fiai, amelyek nem voltak méltók Istenükhöz, az  Úrhoz: áldozóhalmokat építettek maguknak minden városban, az őrtornyoktól egészen a megerősített városokig."
      },
      {
        "verse": "10",
        "text": "Szent oszlopokat és szent fákat állítottak maguknak minden magas halmon és minden zöldellő fa alatt."
      },
      {
        "verse": "11",
        "text": "Ott tömjéneztek minden áldozóhalmon, éppúgy, mint azok a népek, amelyeket előttük hurcoltatott fogságba az  Úr, és gonosz dolgokat követtek el, bosszantva az  Urat."
      },
      {
        "verse": "12",
        "text": "Bálványokat tiszteltek, pedig megmondta nekik az  Úr, hogy ne tegyék."
      },
      {
        "verse": "13",
        "text": "Ezért az  Úr így intette Izráelt és Júdát összes prófétája és látnoka által: Térjetek meg gonosz útjaitokról! Tartsátok meg parancsolataimat és rendelkezéseimet: mindazokat az utasításokat, amelyeket őseiteknek adtam, és amelyeket az én szolgáim, a próféták által küldtem el hozzátok!"
      },
      {
        "verse": "14",
        "text": "De ők nem hallgattak rájuk, hanem ugyanolyan keménynyakúak voltak, mint őseik, akik nem hittek Istenükben, az  Úrban."
      },
      {
        "verse": "15",
        "text": "Megvetették rendelkezéseit és szövetségét, amelyet őseikkel kötött, és intelmeit, amelyekkel intette őket. Mivel semmirevaló bálványt követtek, maguk is semmirevalók lettek, és követték a körülöttük levő népeket; pedig megparancsolta az  Úr, hogy ne tegyenek úgy, mint azok."
      },
      {
        "verse": "16",
        "text": "Elhagyták Istenüknek, az  Úrnak minden parancsolatát, és öntött bálványt csináltak maguknak: két borjút. Aséra-szobrot is készítettek, és leborultak az ég minden serege előtt, és Baalt szolgálták."
      },
      {
        "verse": "17",
        "text": "Elégették áldozatul fiaikat és leányaikat, jóslatokért folyamodtak, és jelmagyarázást űztek. Arra ragadtatták magukat, hogy azt tegyék, amit rossznak lát az  Úr; így bosszantották őt."
      },
      {
        "verse": "18",
        "text": "Igen megharagudott ezért az  Úr Izráelre, és eltávolította őket színe elől. Csak Júda törzse maradt meg."
      },
      {
        "verse": "19",
        "text": "Bár Júda sem tartotta meg Istenének, az  Úrnak a parancsolatait, hanem Izráel szokásai szerint élt, úgy, ahogyan ott viselkedtek."
      },
      {
        "verse": "20",
        "text": "Ezért az  Úr megvetette Izráel minden leszármazottját, sanyargatta, és fosztogatók kezébe adta, végül pedig elvetette őket színe elől."
      },
      {
        "verse": "21",
        "text": "Mert elszakadt Izráel Dávid házától, és Jeroboámot, Nebát fiát tették királlyá. Jeroboám pedig eltérítette az  Úrtól Izráelt, és nagy vétekbe vitte."
      },
      {
        "verse": "22",
        "text": "És Izráel fiai elkövették mindazt a vétket, amit Jeroboám megtett, nem tértek el attól."
      },
      {
        "verse": "23",
        "text": "Végül is az  Úr eltávolította színe elől Izráelt, ahogyan megmondta szolgái, a próféták által. Ezért került fogságba Izráel a maga földjéről Asszíriába mindmáig."
      },
      {
        "verse": "24",
        "text": "Asszíria királya azután másokat hozott Bábelből, Kútából, Avvából, Hamátból, Szefarvajimból, és letelepítette őket Samária városaiba, Izráel fiai helyébe. Azok birtokba vették Samáriát, és letelepedtek városaiban."
      },
      {
        "verse": "25",
        "text": "Kezdetben, miután odaköltöztek, nem félték az  Urat, ezért az  Úr oroszlánokat küldött rájuk, és azok öldösték őket."
      },
      {
        "verse": "26",
        "text": "Ekkor azt mondták Asszíria királyának: Azok a népek, amelyeket elhurcoltál, és Samária városaiba telepítettél, nem tudják, hogyan kell tisztelni az ország Istenét, ezért oroszlánokat küldött rájuk, és azok most öldösik őket, mivel nem tudják, hogyan kell tisztelni az ország Istenét."
      },
      {
        "verse": "27",
        "text": "Asszíria királya ezért megparancsolta: Küldjetek oda egy papot azok közül, akiket onnan vittetek fogságba! Menjen el, lakjon ott, és tanítsa meg őket, hogyan kell tisztelni az ország Istenét!"
      },
      {
        "verse": "28",
        "text": "El is ment egy pap azok közül, akiket Samáriából fogságba vittek, és letelepedett Bételben. Ő tanította meg azokat, hogy hogyan féljék az  Urat."
      },
      {
        "verse": "29",
        "text": "De azért mindegyik pogány nép megcsinálta a maga istenét is, és elhelyezte az áldozóhalmokon levő templomokba, amelyeket még a samáriaiak készítettek: mindegyik nép abban a városban, amelyben lakott."
      },
      {
        "verse": "30",
        "text": "A Bábelből valók elkészítették Szukkót-Benótot, a Kútából valók elkészítették Nérgalt, a Hamátból valók elkészítették Asímát;"
      },
      {
        "verse": "31",
        "text": "az Avvából valók elkészítették Nibhazt és Tartákot, a Szefarvajimból valók pedig elégették fiaikat áldozatul Adrammeleknek és Anammeleknek, Szefarvajim isteneinek."
      },
      {
        "verse": "32",
        "text": "Így történt, hogy bár félték az  Urat, de az áldozóhalmokon is alkalmaztak maguk közül való papokat, akik az áldozóhalmokon levő templomokban tevékenykedtek."
      },
      {
        "verse": "33",
        "text": "Félték tehát az  Urat is, de tisztelték a maguk isteneit is, azoknak a pogány népeknek a szokása szerint, akik közül elhurcolták őket."
      },
      {
        "verse": "34",
        "text": "A mai napig is követik a régi szokásokat. Nem félik az  Urat, és nem követik az ő rendelkezéseit, előírásait, törvényét és parancsolatát, amelyet pedig az  Úr parancsolt meg Jákób fiainak, akinek az  Úr az Izráel nevet adta."
      },
      {
        "verse": "35",
        "text": "Mert velük szövetséget kötött az  Úr, és ezt parancsolta nekik: Ne féljetek más isteneket, és ne imádjátok azokat, ne tiszteljétek őket, és ne áldozzatok nekik!"
      },
      {
        "verse": "36",
        "text": "Az  Urat féljétek, őt imádjátok, és neki áldozzatok, mert ő hozott föl benneteket Egyiptomból nagy erővel és kinyújtott karral."
      },
      {
        "verse": "37",
        "text": "Tartsátok meg a rendelkezéseket és előírásokat, a törvényt és a parancsolatot, amelyeket megíratott számotokra, és teljesítsétek azokat mindenkor; más isteneket pedig ne féljetek!"
      },
      {
        "verse": "38",
        "text": "Ne feledkezzetek el a szövetségről, amelyet veletek kötöttem, és ne féljetek más isteneket!"
      },
      {
        "verse": "39",
        "text": "Az  Urat, a ti Isteneteket féljétek, és ő megment benneteket minden ellenségetek kezéből!"
      },
      {
        "verse": "40",
        "text": "Ezek azonban nem engedelmeskedtek, hanem régi szokásaikat követték."
      },
      {
        "verse": "41",
        "text": "Így tehát ezek a népek félték ugyan az  Urat, de tisztelték bálványaikat is. Még a fiaik és unokáik is azt teszik mindmáig, amit elődeik tettek."
      }
    ]
  },
  {
    "chapter": 18,
    "verses": [
      {
        "verse": "1",
        "text": "Hóséának, Élá fiának, Izráel királyának a harmadik évében kezdett uralkodni Ezékiás, Áháznak a fia, Júda királya."
      },
      {
        "verse": "2",
        "text": "Huszonöt éves korában kezdett uralkodni, és huszonkilenc évig uralkodott Jeruzsálemben. Anyjának a neve Abí volt, Zekarjá leánya."
      },
      {
        "verse": "3",
        "text": "Azt tette, amit helyesnek lát az  Úr, egészen úgy, ahogyan ősatyja, Dávid tette."
      },
      {
        "verse": "4",
        "text": "Megszüntette az áldozóhalmokat, összezúzta a szent oszlopokat, és kivágatta a szent fákat. Darabokra törette a rézkígyót is, amelyet Mózes készített, mert Izráel fiai mindaddig tömjéneztek neki. Ezt a kígyót Nehustánnak nevezték."
      },
      {
        "verse": "5",
        "text": "Bízott az  Úrban, Izráel Istenében; nem volt hozzá fogható senki Júda királyai között, sem előtte, sem utána."
      },
      {
        "verse": "6",
        "text": "Ragaszkodott az  Úrhoz, nem tért el tőle, hanem megtartotta parancsolatait, amelyeket az  Úr adott Mózesnek."
      },
      {
        "verse": "7",
        "text": "Ezért vele volt az  Úr, és minden vállalkozása eredményes volt. Fellázadt Asszíria királya ellen, és nem szolgálta őt."
      },
      {
        "verse": "8",
        "text": "Leverte a filiszteusokat egészen Gázáig és környékéig, őrtornyaikat és megerősített városaikat egyaránt."
      },
      {
        "verse": "9",
        "text": "Ezékiás király negyedik évében, amely Hóséának, Élá fiának, Izráel királyának hetedik éve volt, Salmaneszer, Asszíria királya Samária ellen vonult, és ostrom alá vette."
      },
      {
        "verse": "10",
        "text": "El is foglalta három év múlva, Ezékiás hatodik évében; tehát Hóséának, Izráel királyának a kilencedik évében esett el Samária."
      },
      {
        "verse": "11",
        "text": "Asszíria királya fogságba hurcolta Izráelt Asszíriába, és letelepítette őket Halahban és a Hábórnál, Gózán folyójánál meg a médek városaiban."
      },
      {
        "verse": "12",
        "text": "Mert nem hallgattak Istenüknek, az  Úrnak a szavára, megszegték szövetségét és mindazt, amit Mózes, az  Úr szolgája parancsolt. Nem hallgattak rá, és nem teljesítették."
      },
      {
        "verse": "13",
        "text": "Ezékiás király tizennegyedik évében felvonult Szanhérib, Asszíria királya Júda összes erődített városa ellen, és bevette azokat."
      },
      {
        "verse": "14",
        "text": "Akkor Ezékiás, Júda királya ezt az üzenetet küldte az asszír királyhoz Lákísba: Vétkeztem, vonulj vissza innen! Vállalom, amit kirósz rám. És Asszíria királya háromszáz talentum ezüstöt meg harminc talentum aranyat vetett ki Ezékiásra, Júda királyára."
      },
      {
        "verse": "15",
        "text": "Ekkor odaadott Ezékiás minden ezüstöt, ami az  Úr házában és a királyi palota kincstárában található volt."
      },
      {
        "verse": "16",
        "text": "Ugyanekkor szedette le Ezékiás az  Úr templomának ajtószárnyairól és ajtófélfáiról az aranyborítást is, amelyet pedig maga Ezékiás, Júda királya készíttetett, és azt is odaadta az asszír királynak."
      },
      {
        "verse": "17",
        "text": "Az asszír király azonban elküldte hadvezérét, udvarmesterét és kincstárnokát Lákísból Ezékiás király ellen erős hadsereggel Jeruzsálembe. Ezek felvonultak, és megérkeztek Jeruzsálem alá. Amikor felvonultak és megérkeztek, megálltak a Felső-tó vízvezetékénél, a ruhafestők mezejére vezető út mellett."
      },
      {
        "verse": "18",
        "text": "Azután hívatták a királyt. Kiment hozzájuk Eljákím, Hilkijjá fia, a palota felügyelője, Sebná kancellár és Jóáh, Ászáf fia, a főtanácsadó."
      },
      {
        "verse": "19",
        "text": "A kincstárnok ezt mondta nekik: Mondjátok meg Ezékiásnak, hogy ezt üzeni a nagy király, Asszíria királya: Miféle elbizakodottság ez? Miben bízol?"
      },
      {
        "verse": "20",
        "text": "Azt hiszed, hogy ész és erő nélkül, üres szavakkal is lehet csatát nyerni? Kiben bíztál, hogy föllázadtál ellenem?"
      },
      {
        "verse": "21",
        "text": "Talán Egyiptomnak, ennek a törött nádszálnak a támogatásában bíztál? Aki erre támaszkodik, annak belemegy a tenyerébe, és átszúrja azt. Így járnak Egyiptom királyával, a fáraóval mindazok, akik benne bíznak."
      },
      {
        "verse": "22",
        "text": "Vagy ezt mondjátok nekem: Istenünkben, az  Úrban bízunk?! De hiszen az ő áldozóhalmait és oltárait szüntette meg Ezékiás! Júdának és Jeruzsálemnek pedig megparancsolta: Csak ez előtt az oltár előtt borulhattok le, itt, Jeruzsálemben!"
      },
      {
        "verse": "23",
        "text": "Fogadj hát az én urammal, Asszíria királyával: Adok neked kétezer lovat, ha tudsz hozzájuk adni elég kocsihajtót!"
      },
      {
        "verse": "24",
        "text": "Hogyan tudnál visszaverni egyetlen helytartót is az én uram legkisebb szolgái közül?! Vagy Egyiptom harci kocsijaiban és lovaiban bízol?"
      },
      {
        "verse": "25",
        "text": "Talán az  Úr tudta nélkül vonultam fel ez ellen a hely ellen, hogy elpusztítsam? Az  Úr parancsolta nekem, hogy vonuljak fel ez ellen az ország ellen, és pusztítsam el!"
      },
      {
        "verse": "26",
        "text": "Ekkor Eljákím, Hilkijjá fia, Sebná és Jóáh ezt mondta a kincstárnoknak: Beszélj szolgáiddal arámul, mert megértjük! Ne beszélj velünk júdai nyelven a várfalon levő hadinép füle hallatára!"
      },
      {
        "verse": "27",
        "text": "De a kincstárnok így felelt nekik: Vajon a te uradhoz és tehozzád küldött engem az én uram, hogy ezeket elmondjam? Sőt inkább a várfalon ülő emberekhez, akiknek majd veletek együtt kell megenniük saját ganéjukat, és meginniuk saját vizeletüket!"
      },
      {
        "verse": "28",
        "text": "Azzal odaállt a kincstárnok, és még hangosabban, kiabálva kezdett el beszélni júdai nyelven, és ezt mondta: Halljátok meg a nagy királynak, Asszíria királyának az üzenetét!"
      },
      {
        "verse": "29",
        "text": "Ezt üzeni a király: Ne hagyjátok, hogy rászedjen benneteket Ezékiás, mert ő nem tud megmenteni benneteket a kezemből."
      },
      {
        "verse": "30",
        "text": "És ne hagyjátok, hogy Ezékiás így biztasson benneteket az  Úrral: Bizonyosan megment bennünket az  Úr, és nem kerül ez a város Asszíria királyának a kezébe!"
      },
      {
        "verse": "31",
        "text": "Ne hallgassatok Ezékiásra, mert ezt üzeni Asszíria királya: Adjátok meg magatokat, és jöjjetek ki hozzám! Akkor mindenki a maga szőlőjéről és fügefájáról ehet, és mindenki a maga kútjának vizét ihatja,"
      },
      {
        "verse": "32",
        "text": "amíg el nem jövök, és el nem viszlek benneteket a ti földetekhez hasonló földre, gabonát és mustot adó földre, kenyeret és szőlőt adó földre, olajat és mézet adó földre, hogy életben maradjatok, és ne haljatok meg. Ne hallgassatok Ezékiásra, mert félrevezet benneteket, amikor ezt mondja: Az  Úr megment bennünket!"
      },
      {
        "verse": "33",
        "text": "Vajon más népek istenei meg tudták-e menteni országukat Asszíria királyának a kezéből?"
      },
      {
        "verse": "34",
        "text": "Hol vannak Hamát és Arpád istenei? Hol vannak Szefarvajim, Héna és Ivvá istenei? Megmentették-e Samáriát az én kezemből?"
      },
      {
        "verse": "35",
        "text": "Ezeknek az országoknak sok-sok istene közül melyik tudta megmenteni országát az én kezemből? Hát az  Úr megmentheti-e kezemből Jeruzsálemet?"
      },
      {
        "verse": "36",
        "text": "De a hadinép néma maradt, nem válaszoltak neki egy szót sem, mert a király parancsa az volt, hogy ne válaszoljanak neki."
      },
      {
        "verse": "37",
        "text": "Ezután Eljákím, Hilkijjá fia, a palota felügyelője, Sebná kancellár és Jóáh főtanácsadó, Ászáf fia megszaggatott ruhában elment Ezékiáshoz, és jelentették neki a kincstárnok szavait."
      }
    ]
  },
  {
    "chapter": 19,
    "verses": [
      {
        "verse": "1",
        "text": "Amikor Ezékiás király ezeket meghallotta, megszaggatta ruháját, zsákruhát öltött magára, majd bement az  Úr házába."
      },
      {
        "verse": "2",
        "text": "Azután elküldte Eljákímot, a palota felügyelőjét, Sebná kancellárt és a papok véneit zsákruhába öltözve Ézsaiás prófétához, Ámóc fiához."
      },
      {
        "verse": "3",
        "text": "Azt mondták neki: Ezt üzeni Ezékiás: Nyomorúságnak, büntetésnek és szégyennek a napja ez a nap, mint mikor a gyermek az anyaméh szájáig jutott, de nincs erő megszülni őt."
      },
      {
        "verse": "4",
        "text": "Talán meghallja Istened, az  Úr a kincstárnok minden szavát, akit ideküldött ura, az asszír király, hogy gyalázza az élő Istent, és talán megbünteti Istened, az  Úr azokért a szavakért, amelyeket meghallott. Imádkozz a még meglevő maradékért!"
      },
      {
        "verse": "5",
        "text": "Amikor Ezékiás király emberei megérkeztek Ézsaiáshoz,"
      },
      {
        "verse": "6",
        "text": "így szólt hozzájuk Ézsaiás: Mondjátok meg uratoknak: Így szól az  Úr: Ne ijedj meg azoktól a szavaktól, amelyeket hallottál, amelyekkel az asszír király emberei káromoltak engem."
      },
      {
        "verse": "7",
        "text": "Íme, én olyan lelket adok bele, hogy hírt hallva visszatérjen országába; saját országában pedig kard által ejtem el."
      },
      {
        "verse": "8",
        "text": "A kincstárnok visszatért, de az asszír királyt már Libná ellen harcolva találta, mert meghallotta, hogy elvonult Lákísból."
      },
      {
        "verse": "9",
        "text": "Az asszír király ugyanis azt hallotta, hogy Tirháká, Etiópia királya háborúba indult ellene. Ekkor ismét követeket küldött Ezékiáshoz ezzel az üzenettel:"
      },
      {
        "verse": "10",
        "text": "Mondjátok meg Ezékiásnak, Júda királyának: Ne engedd, hogy rászedjen téged Istened, akiben bízva azt gondolod, hogy nem kerül Jeruzsálem az asszír király kezébe!"
      },
      {
        "verse": "11",
        "text": "Hiszen te is hallottad, hogy mit műveltek Asszíria királyai a többi országban, kiirtva mindent. Te talán megmenekülhetsz?"
      },
      {
        "verse": "12",
        "text": "Megmentették-e más népek istenei azokat, akiket elődeim elpusztítottak: Gózánt és Háránt, Recefet és Eden fiait, akik Telasszárban voltak?"
      },
      {
        "verse": "13",
        "text": "Hol van Hamát királya, Arpád királya és Szefarvajim városának a királya meg Héna és Ivvá?"
      },
      {
        "verse": "14",
        "text": "Ezékiás átvette a levelet a követek kezéből, és elolvasta. Majd fölment az  Úr házába, és kiterítette azt Ezékiás az  Úr előtt."
      },
      {
        "verse": "15",
        "text": "És így imádkozott Ezékiás az  Úr előtt:Uram, Izráel Istene, aki a kerúbokon trónolsz! Egyedül te vagy a föld minden országának Istene, te alkottad az eget és a földet!"
      },
      {
        "verse": "16",
        "text": "Uram, fordulj hozzám figyelmesen, és hallgass meg!  Uram, nyisd ki a szemedet, és láss! Halld meg Szanhérib beszédét, aki ideküldte ezt az embert, hogy gyalázza az élő Istent!"
      },
      {
        "verse": "17",
        "text": "Igaz,  Uram, hogy Asszíria királyai elpusztították a pogány népeket és országaikat."
      },
      {
        "verse": "18",
        "text": "Isteneiket tűzre vetették, mert azok nem is voltak istenek, hanem csak emberi kéz csinálmányai, fa és kő; ezért pusztíthatták el őket."
      },
      {
        "verse": "19",
        "text": "De most te,  Urunk, Istenünk, szabadíts meg bennünket az ő kezéből, hadd tudja meg a föld minden országa, hogy te vagy,  Uram, az egyedüli Isten!"
      },
      {
        "verse": "20",
        "text": "Akkor Ézsaiás, Ámóc fia ezt az üzenetet küldte Ezékiásnak: Így szól az  Úr, Izráel Istene: Meghallottam, hogyan imádkoztál hozzám Szanhérib, Asszíria királya miatt."
      },
      {
        "verse": "21",
        "text": "Ezt az igét jelentette ki róla az  Úr: Megvet, gúnyol téged Sion szűz leánya, fejét rázza mögötted Jeruzsálem leánya! "
      },
      {
        "verse": "22",
        "text": "Kit gyaláztál és káromoltál, ki ellen emeltél szót? Kire néztél gőgös szemmel? Izráel Szentjére! "
      },
      {
        "verse": "23",
        "text": "Követeid által az Urat gyaláztad, amikor ezt mondtad: Sok harci kocsimmal fölmentem a legmagasabb hegyekre, a meredek Libánonra is. Kivágtam sudár cédrusait, válogatott ciprusfáit; eljutottam legtávolabbi tanyájára, legsűrűbb erdejébe is. "
      },
      {
        "verse": "24",
        "text": "Kutat ástam, és ittam másoknak a vizét; lépteimmel kiszárítom Egyiptomban a Nílus minden ágát. "
      },
      {
        "verse": "25",
        "text": "Nem hallottad még, hogy én ezt régóta elvégeztem, jó előre kiterveltem? Most csak véghezviszem, hogy halomra dőljenek, rommá legyenek az erődített városok. "
      },
      {
        "verse": "26",
        "text": "Lakosaiknak ereje elfogyott, megrettentek, megszégyenültek; olyanok lettek, mint a mezei növény, mint a gyenge fűszál, a háztetőn nőtt fű, amely elszárad, mielőtt szárba szökken. "
      },
      {
        "verse": "27",
        "text": "Én tudom, ha leülsz, ha kimégy vagy bejössz, és ahogyan tombolsz velem szemben! "
      },
      {
        "verse": "28",
        "text": "Mivel tombolsz velem szemben, és elbizakodott beszéded fülembe jutott, horgomat orrodba vetem, zablámat a szádba, és visszaviszlek azon az úton, amelyen idejöttél!"
      },
      {
        "verse": "29",
        "text": "Neked pedig ezt a jelet adom: Ebben az évben azt eszitek, ami a tarlón nő, a második évben azt, ami annak a magvaiból hajt; a harmadik évben pedig vessetek és arassatok, ültessetek szőlőt, és egyétek gyümölcsét!"
      },
      {
        "verse": "30",
        "text": "Akik megmenekülnek és megmaradnak Júda házából, azok újra gyökeret vernek lenn, és gyümölcsöt hoznak fenn."
      },
      {
        "verse": "31",
        "text": "Mert Jeruzsálemből terjed szét a maradék, és a Sion hegyéről azok, akik megmenekülnek. A Seregek  Urának féltő szeretete viszi véghez ezt!"
      },
      {
        "verse": "32",
        "text": "Azért ezt mondja az  Úr Asszíria királyáról: Nem jut be a városba, és nyilat sem lő ki rá, nem fordít feléje pajzsot, ostromsáncot sem épít ellene."
      },
      {
        "verse": "33",
        "text": "Azon az úton tér vissza, amelyen jött, de ebbe a városba nem jut be – így szól az  Úr."
      },
      {
        "verse": "34",
        "text": "Pajzsa leszek ennek a városnak, és megszabadítom önmagamért meg az én szolgámért, Dávidért."
      },
      {
        "verse": "35",
        "text": "Azon az éjszakán eljött az  Úr angyala, és levágott az asszír táborban száznyolcvanötezer embert. Amikor reggel fölkeltek, mindenfelé holttestek hevertek."
      },
      {
        "verse": "36",
        "text": "Ekkor Szanhérib, Asszíria királya fölkerekedett, visszavonult Ninivébe, és ott is maradt."
      },
      {
        "verse": "37",
        "text": "Egyszer aztán, amikor éppen istenének, Niszróknak a templomában imádkozott, a fiai, Adrammelek és Szárecer levágták karddal, maguk pedig elmenekültek Ararát földjére. Utána a fia, Észarhaddón lett a király."
      }
    ]
  },
  {
    "chapter": 20,
    "verses": [
      {
        "verse": "1",
        "text": "Abban az időben Ezékiás halálosan megbetegedett. Ézsaiás próféta, Ámóc fia elment hozzá, és ezt mondta neki: Így szól az  Úr: Rendelkezz házadról, mert meghalsz, nem maradsz életben!"
      },
      {
        "verse": "2",
        "text": "Ezékiás erre a fal felé fordult, és így imádkozott az  Úrhoz:"
      },
      {
        "verse": "3",
        "text": "Ó,  Uram, ne feledkezz meg arról, hogy én hűségesen és tiszta szívvel jártam színed előtt, és azt tettem, amit jónak látsz! És Ezékiás keservesen sírt."
      },
      {
        "verse": "4",
        "text": "Ézsaiás még a palota belső udvarát sem hagyta el, amikor így szólt hozzá az  Úr igéje:"
      },
      {
        "verse": "5",
        "text": "Menj vissza, és mondd meg Ezékiásnak, népem fejedelmének: Így szól az  Úr, ősatyádnak, Dávidnak Istene: Meghallgattam imádságodat, láttam, hogy könnyeztél. Meggyógyítalak, három nap múlva már fölmehetsz az  Úr házába."
      },
      {
        "verse": "6",
        "text": "Megtoldom napjaidat még tizenöt évvel. Asszíria királyának a kezéből pedig kiszabadítalak téged meg ezt a várost, pajzsa leszek ennek a városnak önmagamért és az én szolgámért, Dávidért."
      },
      {
        "verse": "7",
        "text": "Majd ezt mondta Ézsaiás: Hozzatok egy csomó préselt fügét! Odavitték és a kelevényre tették; a király pedig életben maradt."
      },
      {
        "verse": "8",
        "text": "Ezékiás azonban megkérdezte Ézsaiástól: Mi lesz a jele, hogy meggyógyít az  Úr, és három nap múlva fölmehetek az  Úr házába?"
      },
      {
        "verse": "9",
        "text": "Ézsaiás így felelt: Kapsz jelet az  Úrtól arra, hogy az  Úr teljesíti azt az igét, amelyet kijelentett: Előre menjen az árnyék tíz fokkal, vagy visszafelé menjen tíz fokkal?"
      },
      {
        "verse": "10",
        "text": "Ezékiás ezt mondta: Könnyű az árnyéknak tíz fokkal megnyúlnia. Ne úgy legyen, hanem menjen az árnyék visszafelé tíz fokkal!"
      },
      {
        "verse": "11",
        "text": "Ekkor Ézsaiás próféta az  Úrhoz kiáltott, ő pedig visszatérítette az árnyékot tíz fokkal Áház napóráján, azokon a fokokon, amelyeken már áthaladt."
      },
      {
        "verse": "12",
        "text": "Abban az időben Meródak-Baladán, Baladánnak, Babilónia királyának a fia levelet és ajándékot küldött Ezékiásnak, mert hallotta, hogy beteg volt."
      },
      {
        "verse": "13",
        "text": "Ezékiás meghallgatta őket, azután megmutatta nekik egész kincstárát, az ezüstöt és az aranyat, a balzsamokat és a finom olajakat, a fegyvertárát és mindazt, ami kincstárában található volt. Semmi sem volt palotájában és egész birodalmában, amit meg ne mutatott volna nekik Ezékiás."
      },
      {
        "verse": "14",
        "text": "Ekkor Ézsaiás próféta elment Ezékiás királyhoz, és megkérdezte tőle: Mit mondtak ezek az emberek, és honnan jöttek hozzád? Ezékiás így felelt: Messze földről, Babilóniából jöttek."
      },
      {
        "verse": "15",
        "text": "Ézsaiás így szólt: Mit láttak a palotádban? Ezékiás így felelt: Mindent láttak, ami csak a palotámban van; semmi sincs kincstáramban, amit meg ne mutattam volna nekik."
      },
      {
        "verse": "16",
        "text": "Akkor Ézsaiás így szólt Ezékiáshoz: Halld meg az  Úr igéjét:"
      },
      {
        "verse": "17",
        "text": "Eljön majd az idő, amikor mindazt elviszik Babilóniába, ami a palotádban van, és amit elődeid gyűjtöttek mindmáig, semmi sem marad meg. Ezt mondja az  Úr!"
      },
      {
        "verse": "18",
        "text": "Utódaid közül is, akik tőled származnak, akiket te nemzel, elvisznek néhányat, és udvaroncok lesznek Babilónia királyának a palotájában."
      },
      {
        "verse": "19",
        "text": "Ezékiás így válaszolt Ézsaiásnak: Jó az  Úr igéje, amelyet hirdettél. Mert ezt gondolta: Akkor az én időmben béke és biztonság lesz."
      },
      {
        "verse": "20",
        "text": "Ezékiás egyéb dolgai, összes hőstette, és hogy miként készíttetett tavat és vízvezetéket, hogy bevezesse a vizet a városba, meg van írva a Júda királyainak történetéről szóló könyvben."
      },
      {
        "verse": "21",
        "text": "Azután Ezékiás pihenni tért őseihez; utána a fia, Manassé lett a király."
      }
    ]
  },
  {
    "chapter": 21,
    "verses": [
      {
        "verse": "1",
        "text": "Tizenkét éves volt Manassé, amikor uralkodni kezdett, és ötvenöt évig uralkodott Jeruzsálemben. Anyjának a neve Hefcíbáh volt."
      },
      {
        "verse": "2",
        "text": "Azt tette, amit rossznak lát az  Úr: olyan utálatos dolgokat, mint azok a népek, amelyeket kiűzött az  Úr Izráel fiai elől."
      },
      {
        "verse": "3",
        "text": "Újra megépíttette az áldozóhalmokat, amelyeket apja, Ezékiás elpusztított, oltárokat állított Baalnak, és készíttetett egy Aséra-szobrot is, amilyet Aháb, Izráel királya készíttetett. Leborult az ég minden serege előtt, és tisztelte azokat."
      },
      {
        "verse": "4",
        "text": "Építtetett ilyen oltárokat az  Úr házában is, amelyről pedig ezt mondta az  Úr: Jeruzsálemben lesz a nevem."
      },
      {
        "verse": "5",
        "text": "Oltárokat építtetett az ég minden seregének az  Úr háza mindkét udvarában."
      },
      {
        "verse": "6",
        "text": "A fiát is elégette áldozatul. Varázslást és jelmagyarázást űzött, halottidézőket és jövendőmondókat tartott. Sok olyan dolgot vitt véghez, amit rossznak lát az  Úr, bosszantva őt."
      },
      {
        "verse": "7",
        "text": "Asérának azt a bálványszobrát, amelyet ő készíttetett, a templomban helyezte el, pedig erről azt mondta az  Úr Dávidnak és a fiának, Salamonnak: Ebben a templomban, Jeruzsálemben lesz a nevem mindörökké, mert ezt választottam ki Izráel valamennyi törzse közül."
      },
      {
        "verse": "8",
        "text": "És soha nem kell majd Izráelnek elhagynia azt a földet, amelyet őseiknek adtam, de csak akkor, ha megtartják és teljesítik mindazt, amit megparancsoltam nekik, az egész törvényt, amelyet az én szolgám, Mózes parancsolt nekik."
      },
      {
        "verse": "9",
        "text": "De ők nem engedelmeskedtek, mert tévelygésbe vitte őket Manassé, és még gonoszabb dolgokat követtek el, mint azok a népek, amelyeket Izráel fiai elől kiirtott az  Úr."
      },
      {
        "verse": "10",
        "text": "Akkor így szólt az  Úr szolgái, a próféták által:"
      },
      {
        "verse": "11",
        "text": "Mivel Manassé, Júda királya ilyen utálatos dolgokat követett el, gonoszabbakat mindazoknál, amiket előtte elkövettek az emóriak, sőt bálványai révén Júdát is vétekbe vitte,"
      },
      {
        "verse": "12",
        "text": "ezért így szól az  Úr, Izráel Istene: Én olyan veszedelmet hozok Jeruzsálemre és Júdára, hogy belecsendül mind a két füle annak, aki csak hallja!"
      },
      {
        "verse": "13",
        "text": "Jeruzsálemet is azzal a mérőzsinórral mérem, amellyel Samáriát, és azzal a mérőónnal, amellyel Aháb házát. Kitörlöm Jeruzsálemet, ahogy kitörlik a tálat: kitörlik, és aztán leborítják."
      },
      {
        "verse": "14",
        "text": "Eltaszítom örökségem maradékát. Ellenségei kezébe adom, minden ellenségének a prédája és martaléka lesz,"
      },
      {
        "verse": "15",
        "text": "mivel azt tették, amit rossznak látok, és folyton bosszantottak attól a naptól fogva, hogy őseik kivonultak Egyiptomból, egészen mindmáig."
      },
      {
        "verse": "16",
        "text": "Manassé nagyon sok ártatlan vért is ontott, amivel megtöltötte Jeruzsálemet egyik végétől a másikig, azon a vétkén kívül, amellyel vétekbe vitte Júdát, olyat téve, amit rossznak lát az  Úr."
      },
      {
        "verse": "17",
        "text": "Manassé egyéb dolgai, mindaz, amit véghezvitt, és vétkei, amelyeket elkövetett, meg vannak írva a Júda királyainak történetéről szóló könyvben."
      },
      {
        "verse": "18",
        "text": "Azután Manassé pihenni tért őseihez, és eltemették palotája kertjében, az Uzzá-kertben. Utána a fia, Ámón lett a király."
      },
      {
        "verse": "19",
        "text": "Huszonkét éves volt Ámón, amikor uralkodni kezdett, és két évig uralkodott Jeruzsálemben. Anyjának a neve Mesullemet volt, Hárúc leánya, Jotbából."
      },
      {
        "verse": "20",
        "text": "Azt tette, amit rossznak lát az  Úr, ahogyan apja, Manassé is tette."
      },
      {
        "verse": "21",
        "text": "Mindenben azon az úton járt, amelyen járt az apja: tisztelte azokat a bálványokat, amelyeket apja tisztelt, és azokat imádta."
      },
      {
        "verse": "22",
        "text": "Elhagyta az  Urat, ősei Istenét, és nem az  Úr útján járt."
      },
      {
        "verse": "23",
        "text": "De összeesküdtek Ámón ellen udvari emberei, és megölték a királyt a palotájában."
      },
      {
        "verse": "24",
        "text": "Az ország népe azonban kiirtotta mindazokat, akik összeesküdtek Ámón király ellen. Azután a fiát, Jósiást tette királlyá az ország népe."
      },
      {
        "verse": "25",
        "text": "Ámón egyéb dolgai, amelyeket véghezvitt, meg vannak írva a Júda királyainak történetéről szóló könyvben."
      },
      {
        "verse": "26",
        "text": "Az Uzzá-kertben levő sírba temették el. Utána a fia, Jósiás lett a király."
      }
    ]
  },
  {
    "chapter": 22,
    "verses": [
      {
        "verse": "1",
        "text": "Nyolcéves volt Jósiás, amikor uralkodni kezdett, és harmincegy évig uralkodott Jeruzsálemben. Anyjának a neve Jedídá volt, Adájá leánya, Bockatból."
      },
      {
        "verse": "2",
        "text": "Azt tette, amit helyesnek lát az  Úr. Mindenben ősatyjának, Dávidnak az útján járt, és nem tért el arról sem jobbra, sem balra."
      },
      {
        "verse": "3",
        "text": "Jósiás király tizennyolcadik évében történt, hogy a király elküldte Sáfán kancellárt, aki Acaljá fia, Mesullám unokája volt, az  Úr házába ezzel a megbízással:"
      },
      {
        "verse": "4",
        "text": "Menj el Hilkijjá főpaphoz, hogy szedje össze az  Úr házában összegyűlt pénzt, amelyet az ajtóőrök gyűjtöttek a néptől."
      },
      {
        "verse": "5",
        "text": "Adják oda azt a munkavezetőknek, akik az  Úr házához vannak kirendelve, azok pedig adják tovább az  Úr házában dolgozó munkásoknak, hogy javítsák ki a templom rongálódásait:"
      },
      {
        "verse": "6",
        "text": "az ácsoknak, az építőmestereknek és a kőműveseknek, hogy vásároljanak faanyagot és faragott köveket a templom kijavításához."
      },
      {
        "verse": "7",
        "text": "De nem kell őket elszámoltatni azzal a pénzzel, amelyet rájuk bíztak, mert hűségesen fogják kezelni azt."
      },
      {
        "verse": "8",
        "text": "Egyszer csak így szólt Hilkijjá főpap Sáfán kancellárhoz: Ezt a törvénykönyvet találtam az  Úr házában! És odaadta Hilkijjá a könyvet Sáfánnak, hogy olvassa el."
      },
      {
        "verse": "9",
        "text": "Ezután Sáfán kancellár bement a királyhoz, és jelentést tett a dologról a királynak. Ezt mondta: A te szolgáid összeszedték a templomban található pénzt, és odaadták a munkavezetőknek, akik az  Úr házához vannak kirendelve."
      },
      {
        "verse": "10",
        "text": "Jelentette Sáfán kancellár a királynak azt is, hogy Hilkijjá főpap egy könyvet adott át neki, és felolvasott belőle Sáfán a királynak."
      },
      {
        "verse": "11",
        "text": "Amikor a király meghallotta a törvénykönyv igéit, megszaggatta a ruháját."
      },
      {
        "verse": "12",
        "text": "Majd ezt a parancsot adta a király Hilkijjá főpapnak, Ahíkámnak, Sáfán fiának, Akbórnak, Míkájá fiának meg Sáfán kancellárnak és Aszájának, a király udvari emberének:"
      },
      {
        "verse": "13",
        "text": "Menjetek, kérdezzétek meg az  Urat, hogy mit jelentenek ennek a megtalált könyvnek az igéi rám és az egész népre, Júdára nézve! Mert nagy haragra indulhatott ellenünk az  Úr, mivel nem hallgattak elődeink ennek a könyvnek az igéire, és nem tették meg mindazt, ami a számunkra meg van írva."
      },
      {
        "verse": "14",
        "text": "Hilkijjá főpap, Ahíkám, Akbór, Sáfán és Aszájá tehát elment Hulda prófétanőhöz – aki Sallúmnak, Tikvá fiának, Harhasz unokájának, a ruhák őrzőjének volt a felesége, és Jeruzsálem új városrészében lakott –, és beszéltek vele."
      },
      {
        "verse": "15",
        "text": "Hulda így szólt hozzájuk: Ezt mondja az  Úr, Izráel Istene: Mondjátok meg annak az embernek, aki hozzám küldött benneteket:"
      },
      {
        "verse": "16",
        "text": "Ezt mondja az  Úr: Én veszedelmet hozok erre a helyre és lakóira, annak a könyvnek minden igéje szerint, amelyet Júda királya elolvasott."
      },
      {
        "verse": "17",
        "text": "Mert elhagytak engem, és más isteneknek tömjéneztek, hogy bosszantsanak engem kezük mindenféle csinálmányával. Ezért lobbant fel lángoló haragom ez ellen a hely ellen, és nem alszik ki!"
      },
      {
        "verse": "18",
        "text": "De mondjátok meg Júda királyának, aki azért küldött benneteket, hogy megkérdezzétek az  Urat: Ezt mondja az  Úr azokról az igékről, amelyeket hallottál:"
      },
      {
        "verse": "19",
        "text": "Mivel megrendültél, és megaláztad magad az  Úr előtt, amikor meghallottad, hogy mit jelentettem ki erről a helyről és lakóiról, hogy milyen pusztulás és átok vár rájuk, megszaggattad a ruhádat és sírtál előttem, azért én is meghallgatlak! – így szól az  Úr."
      },
      {
        "verse": "20",
        "text": "Ezért gondoskodom róla, hogy őseid mellé temessenek, és békességgel kerülj a sírodba; neked nem kell meglátnod mindazt a veszedelmet, amelyet erre a helyre elhozok! És megvitték a választ a királynak."
      }
    ]
  },
  {
    "chapter": 23,
    "verses": [
      {
        "verse": "1",
        "text": "A király ekkor magához gyűjtötte Júda és Jeruzsálem véneit."
      },
      {
        "verse": "2",
        "text": "Azután fölment a király az  Úr házába, és vele együtt valamennyi júdai férfi és Jeruzsálem minden lakója, a papok és a próféták meg az egész nép apraja-nagyja. És felolvasta fülük hallatára a szövetség könyvének minden igéjét, amelyet az  Úr házában találtak."
      },
      {
        "verse": "3",
        "text": "Majd kiállt a király az emelvényre, és szövetséget kötött az  Úr színe előtt: hogy az  Urat követik, parancsolatait, intelmeit és rendelkezéseit teljes szívükből és teljes lelkükből megtartják, és teljesítik a szövetség igéit, amelyek meg vannak írva abban a könyvben. És az egész nép elfogadta ezt a szövetséget."
      },
      {
        "verse": "4",
        "text": "Ezután megparancsolta a király Hilkijjá főpapnak, a helyettesének és az ajtóőröknek, hogy hordjanak ki az  Úr templomából minden olyan fölszerelést, amely Baalnak, Asérának és az ég minden seregének készült. Elégette azokat Jeruzsálemen kívül, a Kidrón mezején, és a hamut Bételbe vitette."
      },
      {
        "verse": "5",
        "text": "Eltávolította a bálványpapokat, akiket Júda királyai alkalmaztak azért, hogy az áldozóhalmokon tömjénezzenek Júda városaiban és Jeruzsálem környékén, meg azokat is, akik Baalnak, a napnak, a holdnak, a szerencsecsillagoknak és az ég egész seregének tömjéneztek."
      },
      {
        "verse": "6",
        "text": "Kivitette az  Úr házában levő Aséra-szobrot is Jeruzsálemen kívülre, a Kidrón-völgybe, és elégettette a Kidrón-völgyben, porrá zúzatta, porát pedig a köznép temetőjébe szóratta."
      },
      {
        "verse": "7",
        "text": "Leromboltatta a férfiparáznák házait, amelyek az  Úr háza mellett voltak, ahol az asszonyok sátracskákat szőttek Asérának."
      },
      {
        "verse": "8",
        "text": "Behozatta az összes papot Júda városaiból, az áldozóhalmokat pedig, amelyeken a papok tömjéneztek, tisztátalanná tette Gebától Beérsebáig. Leromboltatta a kapuknál levő áldozóhalmokat, amelyek Jósua városparancsnok kapujának a bejáratánál voltak, a városkapun belül, bal kéz felől."
      },
      {
        "verse": "9",
        "text": "Az áldozóhalmok papjai azonban nem járulhattak az  Úr oltárához Jeruzsálemben, csak kovásztalan kenyeret ehettek testvéreik között."
      },
      {
        "verse": "10",
        "text": "Azután tisztátalanná tette a Tófetet a Ben-Hinnóm-völgyben, hogy senki se égethesse el fiát vagy leányát áldozatul Moloknak."
      },
      {
        "verse": "11",
        "text": "Eltávolította az  Úr házának a bejáratától a lovakat, amelyeket Júda királyai a nap tiszteletére állítottak oda Netan-Melek udvarnok kamrája mellé, egy külön csarnokba. A napnak szentelt kocsikat is elégette."
      },
      {
        "verse": "12",
        "text": "Leromboltatta a király azokat az oltárokat is, amelyek az emeleten, az Áház-szoba tetején voltak, amelyeket Júda királyai készíttettek, meg azokat az oltárokat is, amelyeket Manassé készíttetett az  Úr házának mindkét udvarában. Összezúzatta őket, és a porukat a Kidrón-patakba szóratta."
      },
      {
        "verse": "13",
        "text": "Tisztátalanná tette a király azokat az áldozóhalmokat is, amelyek Jeruzsálemtől keletre, a Mashít-hegytől pedig délre voltak, amelyeket még Salamon, Izráel királya építtetett Astóretnek, a szidóniak förtelmes bálványának, Kemósnak, a móábiak förtelmes bálványának és Milkómnak, az ammóniak utálatos bálványának."
      },
      {
        "verse": "14",
        "text": "Összetörette a szent oszlopokat, és kivágatta a szent fákat, helyüket pedig emberi csontokkal töltötte meg."
      },
      {
        "verse": "15",
        "text": "A bételi áldozóhalmon levő oltárt is, amelyet Jeroboám, Nebát fia készíttetett, aki vétekbe vitte Izráelt, ezt az oltárt is leromboltatta az áldozóhalommal együtt. Az áldozóhalmot fölperzseltette, porrá zúzatta, a bálványoszlopot pedig elégette."
      },
      {
        "verse": "16",
        "text": "Azután körülnézett Jósiás, és meglátta a sírboltokat, amelyek ott voltak a hegyen. A sírboltokból kihozatta a csontokat, és elégette az oltáron. Így tette azt tisztátalanná az  Úr igéje szerint, amelyet az Isten embere hirdetett, az, aki ezeket a dolgokat meghirdette."
      },
      {
        "verse": "17",
        "text": "Majd ezt kérdezte: Miféle síremlék ez, amelyet itt látok? A városbeliek így feleltek neki: Isten emberének a sírja ez, aki Júdából érkezett, és megjövendölte ezeket a dolgokat, amelyeket te a bételi oltárral tettél."
      },
      {
        "verse": "18",
        "text": "Erre ő azt mondta: Hagyjátok nyugodni, senki se bolygassa meg a csontjait! És békén hagyták a csontjait a Samáriából érkezett próféta csontjaival együtt."
      },
      {
        "verse": "19",
        "text": "Jósiás Samária városaiból is eltávolította az áldozóhalmokon levő templomokat, amelyeket az  Úr bosszantására készíttettek Izráel királyai. Mindenben ugyanúgy bánt velük, ahogyan azt Bételben tette."
      },
      {
        "verse": "20",
        "text": "Lemészároltatta az áldozóhalmok összes papját, akik ott voltak az oltároknál, és emberi csontokat égetett el azokon. Ezután visszatért Jeruzsálembe."
      },
      {
        "verse": "21",
        "text": "Majd ezt parancsolta a király az egész népnek: Tartsatok páskát Isteneteknek, az  Úrnak úgy, ahogy az le van írva a szövetségnek ebben a könyvében!"
      },
      {
        "verse": "22",
        "text": "Bizony nem tartottak ehhez hasonló páskát a bírák, Izráel bíráinak ideje óta, sem Izráel, sem Júda királyainak az idejében,"
      },
      {
        "verse": "23",
        "text": "csak Jósiás király tizennyolcadik évében tartottak ilyen páskát az  Úrnak Jeruzsálemben."
      },
      {
        "verse": "24",
        "text": "Jósiás király megtisztította Júda országát és Jeruzsálemet a halottidézőktől és jövendőmondóktól, a házibálványoktól és egyéb bálványszobroktól is, mindazoktól a förtelmes bálványoktól, amelyek ott láthatók voltak. Így szerzett érvényt a törvény rendelkezéseinek, amelyek le vannak írva abban a könyvben, amelyet Hilkijjá pap talált az  Úr házában."
      },
      {
        "verse": "25",
        "text": "Nem volt hozzá hasonló király őelőtte, aki teljes szívéből, teljes lelkéből és teljes erejéből megtért volna az  Úrhoz, mindenben megfelelve Mózes törvényének, és utána sem támadt hozzá hasonló."
      },
      {
        "verse": "26",
        "text": "Az  Úr izzó nagy haragja azonban nem múlt el, mert haragra gerjedt Júda ellen mindazért a sok bosszúságért, amit Manassé okozott."
      },
      {
        "verse": "27",
        "text": "Ezért azt mondta az  Úr: Júdát is eltávolítom színem elől, ahogyan Izráelt eltávolítottam, és megvetem ezt a várost, Jeruzsálemet, amelyet pedig kiválasztottam, sőt a templomot is, amelyről azt mondtam, hogy ott lesz az én nevem!"
      },
      {
        "verse": "28",
        "text": "Jósiás egyéb dolgai, mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "29",
        "text": "Az ő idejében vonult fel Nékó fáraó, Egyiptom királya Asszíria királya ellen az Eufrátesz folyó felé. Jósiás király szembeszállt vele, de az megölte őt Megiddónál, alighogy meglátta."
      },
      {
        "verse": "30",
        "text": "Emberei holtan vitték el Megiddóból egy harci kocsin; Jeruzsálembe vitték, és eltemették a sírjába. Az ország népe azután fogta Jóáházt, Jósiás fiát; felkenték, és királlyá tették az apja után."
      },
      {
        "verse": "31",
        "text": "Huszonhárom éves volt Jóáház, amikor uralkodni kezdett, és három hónapig uralkodott Jeruzsálemben. Anyjának a neve Hamútal volt, Jirmejá leánya, Libnából."
      },
      {
        "verse": "32",
        "text": "Azt tette, amit rossznak lát az  Úr, egészen úgy, ahogyan elődei tették."
      },
      {
        "verse": "33",
        "text": "De Nékó fáraó fogságba vetette őt Riblában, Hamát földjén, hogy ne uralkodhassék Jeruzsálemben, az országra pedig száz talentum ezüst és egy talentum arany hadisarcot vetett ki."
      },
      {
        "verse": "34",
        "text": "Nékó fáraó ezután Eljákímot, Jósiás fiát tette királlyá apja, Jósiás után, és a nevét Jójákímra változtatta. Jóáházt pedig magával vitte, aki így Egyiptomba került, és ott halt meg."
      },
      {
        "verse": "35",
        "text": "Jójákím megadta az ezüstöt és az aranyat a fáraónak, de kivetette azt az országra, hogy megadhassa a pénzt a fáraó parancsa szerint. Az ország népétől fejenként becslés szerint hajtotta be az ezüstöt és az aranyat, hogy megadhassa Nékó fáraónak."
      },
      {
        "verse": "36",
        "text": "Huszonöt éves volt Jójákím, amikor uralkodni kezdett, és tizenegy évig uralkodott Jeruzsálemben. Anyjának a neve Zebúddá volt, Pedájá leánya Rúmából."
      },
      {
        "verse": "37",
        "text": "Azt tette, amit rossznak lát az  Úr, egészen úgy, ahogyan elődei tették."
      }
    ]
  },
  {
    "chapter": 24,
    "verses": [
      {
        "verse": "1",
        "text": "Az ő idejében vonult fel Nebukadneccar, Babilónia királya, és Jójákím az alattvalója lett három éven át; de azután elfordult tőle, és föllázadt ellene."
      },
      {
        "verse": "2",
        "text": "Ezért az  Úr káldeus és arám meg móábi és ammóni rablócsapatokat küldött ellene. Azért küldte ezeket Júda ellen, hogy pusztítsák azt az  Úr igéje szerint, amelyet kijelentett szolgái, a próféták által."
      },
      {
        "verse": "3",
        "text": "Bizony, az  Úr parancsára történt Júdával az, hogy elvetette maga elől Manassé vétkei miatt, mindazért, amit az elkövetett,"
      },
      {
        "verse": "4",
        "text": "és az ártatlan vér miatt is, amelyet kiontott, hiszen ártatlan vérrel töltötte meg Jeruzsálemet. Ezért nem akart az  Úr megbocsátani."
      },
      {
        "verse": "5",
        "text": "Jójákím egyéb dolgai, mindaz, amit véghezvitt, meg van írva a Júda királyainak történetéről szóló könyvben."
      },
      {
        "verse": "6",
        "text": "Azután Jójákím pihenni tért őseihez; utána a fia, Jójákín lett a király."
      },
      {
        "verse": "7",
        "text": "Egyiptom királya többé nem vonult ki országából, mert Babilónia királya mindent elfoglalt, ami csak Egyiptom patakjától az Eufrátesz folyamig Egyiptom királyáé volt."
      },
      {
        "verse": "8",
        "text": "Tizennyolc éves volt Jójákín, amikor uralkodni kezdett, és három hónapig uralkodott Jeruzsálemben. Anyjának a neve Nehustá volt, Elnátán leánya Jeruzsálemből."
      },
      {
        "verse": "9",
        "text": "Azt tette, amit rossznak lát az  Úr, egészen úgy, ahogyan apja tette."
      },
      {
        "verse": "10",
        "text": "Abban az időben vonultak fel Nebukadneccarnak, Babilónia királyának a szolgái Jeruzsálem ellen, és ostrom alá vették a várost."
      },
      {
        "verse": "11",
        "text": "Nebukadneccar, Babilónia királya is megérkezett a város alá, amelyet szolgái ostromoltak."
      },
      {
        "verse": "12",
        "text": "Ekkor Jójákín, Júda királya kiment Babilónia királyához anyjával, udvari embereivel, parancsnokaival és főembereivel együtt. Babilónia királya uralkodásának nyolcadik esztendejében elfogatta őt."
      },
      {
        "verse": "13",
        "text": "Elvitette onnan az  Úr házának minden kincsét meg a királyi palota kincseit, és leszedetett minden aranytárgyat, amelyet Salamon, Izráel királya készíttetett az  Úr templomában. Így jelentette ezt ki az  Úr."
      },
      {
        "verse": "14",
        "text": "Fogságba vitte a jeruzsálemieket: minden parancsnokot és a haderő minden vitézét, tízezer foglyot, a mesterembereket és a várépítőket is mind. Nem maradt más otthon, csak az ország nincstelen népe."
      },
      {
        "verse": "15",
        "text": "Fogságba vitte Jójákínt Babilóniába. A király anyját meg a király feleségeit, főembereit és az ország előkelőit is fogságba vitte Jeruzsálemből Babilóniába."
      },
      {
        "verse": "16",
        "text": "Minden tehetős embert, összesen hétezret, meg ezer mesterembert és várépítőt, és minden vitéz harcost fogságba hurcolt Babilónia királya Babilóniába."
      },
      {
        "verse": "17",
        "text": "Babilónia királya azután Mattanját, Jójákín nagybátyját tette meg helyette királynak, és a nevét Cidkijjára változtatta."
      },
      {
        "verse": "18",
        "text": "Huszonegy éves volt Cidkijjá, amikor uralkodni kezdett, és tizenegy évig uralkodott Jeruzsálemben. Anyjának a neve Hamútal volt, Jirmejá leánya Libnából."
      },
      {
        "verse": "19",
        "text": "Azt tette, amit rossznak lát az  Úr, egészen úgy, ahogyan Jójákím tette."
      },
      {
        "verse": "20",
        "text": "Bizony, az  Úr haragja miatt történt ez Jeruzsálemmel és Júdával! Végül is elvetette őket a színe elől. Cidkijjá azután fellázadt Babilónia királya ellen."
      }
    ]
  },
  {
    "chapter": 25,
    "verses": [
      {
        "verse": "1",
        "text": "Uralkodásának kilencedik évében, a tizedik hónap tizedikén megérkezett Nebukadneccar, Babilónia királya egész hadseregével Jeruzsálem alá. Tábort ütött vele szemben, körülötte pedig ostromműveket építtetett."
      },
      {
        "verse": "2",
        "text": "Ostrom alatt állt a város Cidkijjá király tizenegyedik évéig."
      },
      {
        "verse": "3",
        "text": "A hónap kilencedik napjára elhatalmasodott a városban az éhínség, mert nem volt már ennivalója az ország népének."
      },
      {
        "verse": "4",
        "text": "Akkor betörtek a városba. A harcosok azonban éjszaka mind kimenekültek a két várfal közötti kapun át, amely a király kertje mellett van, és bár a káldeusok ott voltak körös-körül a város alatt, kijutottak az Arábá-völgy felé vezető útra."
      },
      {
        "verse": "5",
        "text": "A káldeusok egy csapata azonban üldözőbe vette a királyt, és utolérte Jerikó síkságán; ekkor egész csapata szétszóródott mellőle."
      },
      {
        "verse": "6",
        "text": "El is fogták a királyt, és elvitték Babilónia királyához Riblába, ahol ítéletet tartottak fölötte."
      },
      {
        "verse": "7",
        "text": "Cidkijjá fiait a szeme láttára ölette meg, azután Cidkijját megvakíttatta, majd bilincsbe verette, és úgy vitette el Babilonba."
      },
      {
        "verse": "8",
        "text": "Az ötödik hónap hetedikén, Nebukadneccar királynak, Babilónia királyának tizenkilencedik évében eljött Jeruzsálembe Nebuzaradán testőrparancsnok, Babilónia királyának az udvari embere."
      },
      {
        "verse": "9",
        "text": "Felgyújtotta az  Úr házát és a királyi palotát, fölperzselte Jeruzsálem minden házát és valamennyi nagy palotáját."
      },
      {
        "verse": "10",
        "text": "A testőrparancsnokkal levő egész káldeus haderő pedig körös-körül lerombolta Jeruzsálem várfalait."
      },
      {
        "verse": "11",
        "text": "A nép maradékát – akár a városban maradtak életben, akár átpártolók voltak, akik átpártoltak Babilónia királyához – a megmaradt kézművesekkel együtt fogságba hurcolta Nebuzaradán testőrparancsnok."
      },
      {
        "verse": "12",
        "text": "Csak az ország nincstelenjeiből hagyott otthon a testőrparancsnok szőlőműveseknek és mezei munkásoknak."
      },
      {
        "verse": "13",
        "text": "Összetörték a káldeusok az  Úr házánál levő rézoszlopokat, továbbá az  Úr házához tartozó mosóállványokat meg a rézmedencét, és a rezet elvitték Babilóniába."
      },
      {
        "verse": "14",
        "text": "Elvitték a fazekakat, a lapátokat, a késeket, a serpenyőket és minden rézeszközt, amelyekkel a szent szolgálatot szokták végezni."
      },
      {
        "verse": "15",
        "text": "Elvitte a testőrparancsnok a szenesserpenyőket és a hintőedényeket is, mindent, ami csak aranyból és ezüstből volt."
      },
      {
        "verse": "16",
        "text": "A két oszlopban, az egyetlen rézmedencében és a mosóállványokban, amelyeket Salamon készíttetett az  Úr házához, mindezekben a tárgyakban megmérhetetlen súlyú réz volt."
      },
      {
        "verse": "17",
        "text": "Az egyik oszlop tizennyolc könyök magas volt, és réz oszlopfő volt rajta. Az oszlopfő három könyök magas volt, és az oszlopfőn körös-körül recézet meg gránátalma volt, mind rézből. Ugyanilyen volt a másik oszlop is, el egészen a recézetig."
      },
      {
        "verse": "18",
        "text": "Elvitte a testőrparancsnok Szerájá főpapot meg Cefanjá papot, a helyettesét és a három ajtóőrt."
      },
      {
        "verse": "19",
        "text": "Elvitt egy főembert is a városból, aki a harcosok parancsnoka volt, öt embert a király személyes környezetéből, akiket a városban találtak, továbbá a hadseregparancsnok írnokát, aki fegyverbe szokta szólítani az ország hadinépét, végül hatvan férfit az ország népéből, akiket ott találtak a városban."
      },
      {
        "verse": "20",
        "text": "Fogta és elvitte őket Nebuzaradán testőrparancsnok Babilónia királyához Riblába."
      },
      {
        "verse": "21",
        "text": "Babilónia királya pedig kivégeztette, megölette őket Riblában, Hamát földjén. Így kellett fogságba mennie Júdának a saját földjéről."
      },
      {
        "verse": "22",
        "text": "Nebukadneccar, Babilónia királya a Júda országában maradt nép fölé, amelyet meghagyott, Gedalját, Ahíkám fiát, Sáfán unokáját nevezte ki helytartónak."
      },
      {
        "verse": "23",
        "text": "Amikor meghallották a csapatparancsnokok és embereik, hogy Babilónia királya Gedalját nevezte ki helytartónak, elmentek Gedaljához Micpába, mégpedig Jismáél, Netanjá fia, Jóhánán, Káréah fia, a netófái Szerájá, Tanhumet fia meg Jaazanjá, Maakáti fia embereikkel együtt."
      },
      {
        "verse": "24",
        "text": "Gedaljá megesküdött nekik és embereiknek, és így szólt hozzájuk: Ne féljetek a káldeusok szolgáitól! Maradjatok az országban, és szolgáljátok Babilónia királyát, akkor jó dolgotok lesz!"
      },
      {
        "verse": "25",
        "text": "A hetedik hónapban azonban Jismáél, Netanjá fia, Elísámá unokája, aki királyi származású volt, elment tíz emberével, és levágta Gedalját, és az meg is halt. Levágták azokat a júdaiakat és káldeusokat is, akik ott voltak vele Micpában."
      },
      {
        "verse": "26",
        "text": "Ezután fölkerekedett az egész nép apraja-nagyja a csapatparancsnokokkal együtt, és elmentek Egyiptomba, mert féltek a káldeusoktól."
      },
      {
        "verse": "27",
        "text": "Jójákín júdai király fogságának harminchetedik évében, a tizenkettedik hónap huszonhetedikén történt, hogy Evíl-Meródak, Babilónia királya, abban az évben, amikor uralkodni kezdett, megkegyelmezett Jójákín júdai királynak, és kiengedte a fogházból."
      },
      {
        "verse": "28",
        "text": "Jóindulattal beszélt vele, és székét följebb tétette a többi király székénél, akik nála voltak Babilonban."
      },
      {
        "verse": "29",
        "text": "Letehette Jójákín a rabruháját, és állandóan vele étkezhetett, egész életében."
      },
      {
        "verse": "30",
        "text": "Ellátmányát állandó ellátmányként a királytól kapta napi szükséglete szerint egész életében."
      }
    ]
  }
]
